<html><head><meta http-equiv="Content-Type" content="text/html; charset=UTF-8"><title>14.3. Codice di calcolo</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="chapter_bus_pay.html" title="Capitolo 14. Libro paga"><link rel="prev" href="bus-pay-acct1.html" title="14.2. Impostare i conti"><link rel="next" href="bus-pay-example1.html" title="14.4. Esempio"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">14.3. Codice di calcolo</th></tr><tr><td width="20%" align="left"><a accesskey="p" href="bus-pay-acct1.html">&lt;&lt;&lt; Indietro</a> </td><th width="60%" align="center">Capitolo 14. Libro paga</th><td width="20%" align="right"> <a accesskey="n" href="bus-pay-example1.html">Avanti &gt;&gt;&gt;</a></td></tr></table><hr></hr></div><div class="sect1" title="14.3. Codice di calcolo"><div class="titlepage"><div><div><h2 class="title" style="clear: both"><a name="bus-pay-protocol1"></a>14.3. Codice di calcolo</h2></div></div></div><p><strong class="application"><code>GnuCash</code></strong> non possiede un sistema integrato per la gestione del libro paga. <strong class="application"><code>GnuCash</code></strong> permette di registrare le uscite del libro paga, ma è necessario implementare un codice di calcolo per il libro paga ed eseguire i relativi calcoli con un programma diverso da <strong class="application"><code>GnuCash</code></strong>, per esempio in un foglio di calcolo. In questa sezione viene illustrato un codice di calcolo di questo tipo che è possibile utilizzare come modello.</p><div class="sect2" title="14.3.1. Passo 1: Elenco delle deduzioni"><div class="titlepage"><div><div><h3 class="title"><a name="bus-pay-protocolone2"></a>14.3.1. Passo 1: Elenco delle deduzioni</h3></div></div></div><p>Il primo passo per la realizzazione del codice di calcolo consiste nella creazione di una lista di tutte le possibili tasse e deduzioni per ogni dipendente. Ogni voce deve contenere le definizioni e le formule necessarie a calcolarne il valore. Una volta stabilito il codice, questo deve essere cambiato solamente quando il libro paga o la legislazione sulle imposte cambiano.</p><p>Nello scenario proposto, l’elenco sarà come questo:</p><div class="itemizedlist"><ul class="itemizedlist" type="disc" compact><li class="listitem"><p><span class="emphasis"><strong>D_STIPENDIO_LORDO</strong></span> - Stipendio lordo del dipendente</p></li><li class="listitem"><p><span class="emphasis"><strong>D_IMPOSTA1</strong></span> - Contributo del dipendente all’imposta1 (X% di D_STIPENDIO_LORDO)</p></li><li class="listitem"><p><span class="emphasis"><strong>D_IMPOSTA2</strong></span> - Contributo del dipendente all’imposta2 (X% di D_STIPENDIO_LORDO)</p></li><li class="listitem"><p><span class="emphasis"><strong>S_IMPOSTA1</strong></span> - Contributo della società all’imposta1 (X% di D_STIPENDIO_LORDO)</p></li><li class="listitem"><p><span class="emphasis"><strong>S_IMPOSTA2</strong></span> - Contributo della società all’imposta2 (X% di D_STIPENDIO_LORDO)</p></li></ul></div><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Lo stipendio netto del dipendente (D_STIPENDIO-NETTO) è definito come D_STIPENDIO_LORDO - D_IMPOSTA1 - D_IMPOSTA2 e non è necessario inserirlo in questa lista dato che può essere calcolato dagli elementi già noti.</p></td></tr></table></div><p>Inserire le formule corrette per calcolare le deduzioni corrispondenti alle voci della lista. A volte le formule possono essere complesse mentre altre volte si tratta solamente di guardare la tabella XYZ delle leggi in materia.</p><p>Si noti che con le definizioni più sopra è possibile calcolare dei valori di un certo interesse. Per esempio è possibile conoscere il costo totale per la società: D_STIPENDIO_LORDO + S_IMPOSTA1 + S_IMPOSTA2.</p></div><div class="sect2" title="14.3.2. Passo 2: Creare lo schema della transazione"><div class="titlepage"><div><div><h3 class="title"><a name="bus-pay-protocoltwo2"></a>14.3.2. Passo 2: Creare lo schema della transazione</h3></div></div></div><p>Quando si inserisce un libro paga in <strong class="application"><code>GnuCash</code></strong>, conviene farlo con una singola transazione suddivisa che coinvolge i conti appropriati di uscite e passività. Per poter controllare i dettagli del libro paga in un secondo momento, aprire la transazione suddivisa.</p><p>Con l’elenco delle deduzioni descritto precedentemente, è possibile creare uno schema per la transazione suddivisa di un impiegato. Ogni elemento della lista è collegato a un conto di <strong class="application"><code>GnuCash</code></strong>.</p><p>
  </p><div class="table"><a name="idp59386512"></a><p class="title"><b>Tabella 14.1. Schema della transazione</b></p><div class="table-contents"><table summary="Schema della transazione" border="1"><colgroup><col><col><col></colgroup><thead><tr><th>Conto</th><th>Aumento</th><th>Diminuzione</th></tr></thead><tbody><tr><td>Attività:Conto corrente</td><td> </td><td>D_STIPENDIO-NETTO</td></tr><tr><td>Uscite:Stipendi</td><td>D_STIPENDIO_LORDO</td><td> </td></tr><tr><td>Passività:Imposta1</td><td> </td><td>D_IMPOSTA1</td></tr><tr><td>Passività:Imposta2</td><td> </td><td>D_IMPOSTA2</td></tr><tr><td>Uscite:Imposta1</td><td>S_IMPOSTA1</td><td> </td></tr><tr><td>Passività:Imposta1</td><td> </td><td>S_IMPOSTA1</td></tr><tr><td>Uscite:Imposta2</td><td>S_IMPOSTA2</td><td> </td></tr><tr><td>Passività:Imposta2</td><td> </td><td>S_IMPOSTA2</td></tr></tbody></table></div></div><p><br class="table-break">
  </p><p>Si noti come i componenti di S_IMPOSTA1 e S_IMPOSTA2 abbiano delle ricadute sia sul conto delle passività che su quello delle uscite. La parte di competenza della società per ogni imposta è contabilizzata alla data del libro paga, ma rimane una passività fino al momento del versamento.</p></div><div class="sect2" title="14.3.3. Passo 3: Pagare il dipendente"><div class="titlepage"><div><div><h3 class="title"><a name="bus-pay-protocolthree2"></a>14.3.3. Passo 3: Pagare il dipendente</h3></div></div></div><p>Andare nel conto da cui verrà pagato il dipendente, per esempio il proprio conto <span class="emphasis"><strong>Attività:Conto corrente</strong></span>. Aprire una transazione suddivisa e inserire il valore reale utilizzando come guida lo schema della transazione descritta più sopra. Ripetere il procedimento per tutti i dipendenti.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="tip" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/tip.png"></img></td><th align="left" valign="top">Suggerimento</th></tr><tr><td colspan="2" align="left" valign="top"><p xmlns="">Questo processo manuale è tedioso, specialmente se si ha a che fare con un elevato numero di dipendenti.</p><p xmlns="">Uno strumento fornito da <strong class="application"><code>GnuCash</code></strong> che può essere di aiuto in questa transazione è quello che permette di duplicare una transazione (utilizzare il pulsante <span class="guibutton">Duplica</span> sulla <span class="emphasis"><strong>barra degli strumenti</strong></span>). Questo permette di evitare l’inserimento di tutte le suddivisioni nella transazione per ogni dipendente. Sarà comunque necessario variare secondo necessità gli importi della busta paga del dipendente, ma non occorrerà più creare da zero le suddivisioni necessarie.</p><p xmlns="">Se le transazioni del libro paga non cambiano significativamente tra una scadenza e l’altra, è possibile utilizzare la funzione di duplicazione della transazione per creare una copia della busta paga più recente di un dipendente ed utilizzarla per l’attuale stipendio. Se questo processo viene eseguito con una certa cadenza costante, leggere il capitolo sulle transazioni pianificate per risparmiare ancora più tempo!</p></td></tr></table></div></div><div class="sect2" title="14.3.4. Passo 4: Pagare il governo"><div class="titlepage"><div><div><h3 class="title"><a name="bus-pay-protocolfour2"></a>14.3.4. Passo 4: Pagare il governo</h3></div></div></div><p>L’ultima operazione da compiere è relativa alle tasse governative. Il conto delle passività ha raccolta le tasse spettanti alle varie agenzie governative; queste devono essere pagate periodicamente inviando, per esempio, un assegno agli uffici competenti. Per registrare il pagamento in <strong class="application"><code>GnuCash</code></strong> è sufficiente inserire una transazione a due conti dal (per esempio) il conto corrente per pagare la passività derivante dalle imposte. La transazione avviene esclusivamente tra il conto corrente e il conto delle passività; nell’operazione non viene coinvolto alcun conto delle uscite. Il conto delle uscite è addebitato nel momento in cui viene registrata la passività relativa alle imposte.</p></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="bus-pay-acct1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="bus-pay-example1.html">Avanti &gt;&gt;&gt;</a></td></tr><tr><td width="40%" align="left">14.2. Impostare i conti </td><td width="20%" align="center"><a accesskey="u" href="chapter_bus_pay.html">Risali</a></td><td width="40%" align="right"> 14.4. Esempio</td></tr></table></div></body></html>
