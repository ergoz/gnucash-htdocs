<html><head><meta http-equiv="Content-Type" content="text/html; charset=UTF-8"><title>2.5. Conservare i propri dati finanziari</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="chapter_basics.html" title="Capitolo 2. Le basi"><link rel="prev" href="basics-help1.html" title="2.4. Ricevere aiuto"><link rel="next" href="basics-backup1.html" title="2.6. Creare copie di sicurezza e recuperare i dati"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">2.5. Conservare i propri dati finanziari</th></tr><tr><td width="20%" align="left"><a accesskey="p" href="basics-help1.html">&lt;&lt;&lt; Indietro</a> </td><th width="60%" align="center">Capitolo 2. Le basi</th><td width="20%" align="right"> <a accesskey="n" href="basics-backup1.html">Avanti &gt;&gt;&gt;</a></td></tr></table><hr></hr></div><div class="sect1" title="2.5. Conservare i propri dati finanziari"><div class="titlepage"><div><div><h2 class="title" style="clear: both"><a name="basics-files1"></a>2.5. Conservare i propri dati finanziari</h2></div></div></div><p><strong class="application"><code>GnuCash</code></strong> è in grado di <a class="link" href="basics-files1.html#basics-store-data" title="2.5.2. Salvare i dati">conservare</a> i propri dati finanziari in file o in database <acronym class="acronym">SQL</acronym> in modo che possano essere <a class="link" href="basics-files1.html#basics-open-data" title="2.5.3. Aprire i dati">aperti</a> e modificati in tempi successivi. Prima di tutto è però necessario <a class="link" href="basics-files1.html#basics-create-data" title="2.5.1. Creare un file">creare</a> un <span class="quote">«<span class="quote">contenitore</span>»</span> per i propri dati.</p><div class="sect2" title="2.5.1. Creare un file"><div class="titlepage"><div><div><h3 class="title"><a name="basics-create-data"></a>2.5.1. Creare un file</h3></div></div></div><p>Per creare un nuovo file di <strong class="application"><code>GnuCash</code></strong> procedere nel seguente modo:</p><div class="orderedlist"><ol class="orderedlist" type="1"><li class="listitem"><p>Dalla <span class="emphasis"><strong>barra del menu</strong></span> di <strong class="application"><code>GnuCash</code></strong>, selezionare <span class="guimenu"><strong>File</strong></span> → <span class="guimenuitem"><strong>Nuovo File</strong></span>. L’assistente per la <span class="guilabel"><strong>Creazione di una nuova struttura dei conti</strong></span> verrà avviato.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Se si sta eseguendo <strong class="application"><code>GnuCash</code></strong> per la prima volta, verrà visualizzata la finestra denominata <span class="guilabel"><strong>Impossibile trovare i valori predefiniti</strong></span> o la schermata di <span class="guilabel"><strong>Benvenuto in GnuCash!</strong></span>. entrambe sono descritte in dettaglio nel manuale di <strong class="application"><code>GnuCash</code></strong>.</p></td></tr></table></div></li><li class="listitem"><p>Impostare le proprie preferenze nell’assistente spostandosi tra le schermate con i pulsanti <span class="guibutton">Avanti</span>, <span class="guibutton">Annulla</span> e <span class="guibutton">Indietro</span>.</p></li></ol></div></div><div class="sect2" title="2.5.2. Salvare i dati"><div class="titlepage"><div><div><h3 class="title"><a name="basics-store-data"></a>2.5.2. Salvare i dati</h3></div></div></div><p>Seguire i passi seguenti per salvare il file con un nome preferito:</p><div class="orderedlist"><ol class="orderedlist" type="1"><li class="listitem"><p>Selezionare <span class="guimenu"><strong>File</strong></span> → <span class="guimenuitem"><strong>Salva come...</strong></span> dalla <span class="emphasis"><strong>barra del menu</strong></span> oppure premere il pulsante <span class="guibutton">Salva</span> sulla <span class="emphasis"><strong>barra degli strumenti</strong></span>. <strong class="application"><code>GnuCash</code></strong> presenterà la finestra di salvataggio.</p></li><li class="listitem"><p>Selezionare il <span class="guilabel"><strong>Formato dati</strong></span> del file che si sta per salvare dalla lista a comparsa. La selezione predefinita è il formato <acronym class="acronym">XML</acronym> ma se è stato impostato un backend per un database è possibile selezionare quest’ultimo formato</p><p>A seconda del <span class="guilabel"><strong>Formato dati</strong></span> selezionato, la finestra può cambiare come descritto nel seguito.</p></li><li class="listitem"><p></p><div class="itemizedlist"><ul class="itemizedlist" type="disc"><li class="listitem"><p>Se è stato selezionato <acronym class="acronym">XML</acronym> o <acronym class="acronym">sqlite3</acronym> verrà mostrata una finestra questa come questa:</p><div class="figure"><a name="idp55959328"></a><p class="title"><b>Figura 2.2. Schermata di salvataggio quando è stato selezionato il formato <acronym class="acronym">XML</acronym> o <acronym class="acronym">sqlite3</acronym></b></p><div class="figure-contents"><div class="screenshot"><div class="mediaobject"><table border="0" summary="manufactured viewport for HTML img" cellspacing="0" cellpadding="0" width="510"><tr><td><img src="figures/basics_SaveXML.png" width="510" alt="La schermata per il salvataggio"></td></tr></table><div class="caption"><p>Questa immagine mostra la schermata di salvataggio quando il <span class="guilabel"><strong>Formato dati</strong></span> selezionato è <acronym class="acronym">XML</acronym> o <acronym class="acronym">sqlite3</acronym>.</p></div></div></div></div></div><br class="figure-break"><p>Digitare nel campo del <span class="guilabel"><strong>Nome</strong></span> il nome da assegnare al file. Non è necessario specificare un’estensione quando si scrive il nome del file; <strong class="application"><code>GnuCash</code></strong> aggiungerà automaticamente l’estensione <code class="filename">.gnucash</code> al file.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">L’estensione <code class="filename">.gnucash</code> è stata introdotta a partire dalla serie 2.3 di <strong class="application"><code>GnuCash</code></strong>. per i file già esistenti, l’estensione non verrà cambiata. Quindi se viene aperto un file esistente denominato <code class="filename">ilmiovecchiofile</code>, questo nome non cambierà se il file viene salvato. Usare il comando <span class="guimenuitem"><strong>Salva come...</strong></span> e dare al file un nuovo nome per salvarlo con l’estensione <code class="filename">.gnucash</code>.</p></td></tr></table></div><p>Selezionare il percorso in cui salvare il file sfogliando la struttura delle cartelle nel riquadro inferiore.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="tip" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/tip.png"></img></td><th align="left" valign="top">Suggerimento</th></tr><tr><td colspan="2" align="left" valign="top"><p xmlns="">Premere il pulsante <span class="guibutton">Crea Cartellai</span> per caricare una nuova cartella con un nome personalizzato nel percorso selezionato</p></td></tr></table></div></li><li class="listitem"><p>Se è stato selezionato il <span class="guilabel"><strong>Formato dati</strong></span> <acronym class="acronym">mysql</acronym> o <acronym class="acronym">postgres</acronym>. verrà mostrata una schermata come questa:</p><div class="figure"><a name="idp55980128"></a><p class="title"><b>Figura 2.3. Schermata di salvataggio quando è selezionao <acronym class="acronym">mysql</acronym> o <acronym class="acronym">postgres</acronym>.</b></p><div class="figure-contents"><div class="screenshot"><div class="mediaobject"><table border="0" summary="manufactured viewport for HTML img" cellspacing="0" cellpadding="0" width="510"><tr><td><img src="figures/basics_SaveSQL.png" width="510" alt="La schermata per il salvataggio"></td></tr></table><div class="caption"><p>Questa immagine mostra la schermata di salvataggio quando il <span class="guilabel"><strong>Formato dati</strong></span> selezionato è <acronym class="acronym">mysql</acronym> o <acronym class="acronym">postgres</acronym>.</p></div></div></div></div></div><br class="figure-break"><p>Inserire in questa finestra le informazioni di <span class="guilabel"><strong>Connessione al database</strong></span>: <span class="guilabel"><strong>Host</strong></span>, <span class="guilabel"><strong>Database</strong></span>, <span class="guilabel"><strong>Nome utente</strong></span> e <span class="guilabel"><strong>Password</strong></span>.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="warning" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/warning.png"></img></td><th align="left" valign="top">Avvertimento</th></tr><tr><td colspan="2" align="left" valign="top"><p xmlns="">Salvare in formato <acronym class="acronym">mysql</acronym> o <acronym class="acronym">postgres</acronym> richiede i relativi permessi nel database; cioè occorre avere i permessi per creare un nuovo database con il nome fornito, oppure si deve avere il permesso di accesso in scrittura a un database esistente con il nome fornito.</p></td></tr></table></div></li></ul></div></li><li class="listitem"><p>Fare clic sul pulsante <span class="guibutton">Salva</span> per salvare il file.</p></li></ol></div><p>Se si sta tenendo traccia delle finanze di una singola famiglia, sarà sufficiente un unico file. Se, invece, si sta tenendo traccia anche della propria attività o se si desidera tenere dei dati separati per qualsiasi ragione, allora sarà necessario creare più file.</p><p>Prima di terminare ogni sessione di <strong class="application"><code>GnuCash</code></strong>, assicurarsi di aver salvato le modifiche effettuate utilizzando la voce del menu <span class="guimenu"><strong>File</strong></span> → <span class="guimenuitem"><strong>Salva</strong></span> o il pulsante <span class="guibutton">Salva</span> sulla <span class="emphasis"><strong>barra degli strumenti</strong></span>. <div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Salvare frequentemente i propri dati finanziari è molto importante per evitare di perderli per una qualsiasi ragione e per questo <strong class="application"><code>GnuCash</code></strong> è in grado di salvare automaticamente il file aperto a intervalli regolari di tempo. L’ampiezza di questo intervallo può essere impostata nella scheda <span class="guilabel"><strong>Generali</strong></span> raggiungibile tramite il menu <span class="guimenu"><strong>Modifica</strong></span> → <span class="guimenuitem"><strong>Preferenze</strong></span> (<span class="guimenu"><strong>GnuCash</strong></span> → <span class="guimenuitem"><strong>Preferenze</strong></span> su Mac OS X). Questa opzione ha rilevanza esclusivamente se si salva nel formato <acronym class="acronym">XML</acronym>. Se si sta lavorando con un database, il pulsante <span class="guibutton">Salva</span> e la voce di menu <span class="guimenuitem"><strong>Salva</strong></span> saranno disabilitati dato che le modifiche vengono immediatamente applicate al database.</p></td></tr></table></div></p></div><div class="sect2" title="2.5.3. Aprire i dati"><div class="titlepage"><div><div><h3 class="title"><a name="basics-open-data"></a>2.5.3. Aprire i dati</h3></div></div></div><p>Per aprire un file o un database esistenti, selezionare <span class="guimenu"><strong>File</strong></span> → <span class="guimenuitem"><strong>Apri</strong></span> dal menu. Nella finestra che si aprirà, selezionare il <span class="guilabel"><strong>Formato dati</strong></span>. Se è stata selezionata l’opzione <span class="guilabel"><strong>File</strong></span>, scegliere il file da aprire sfogliando le cartelle nel riquadro inferiore. Diversamente, inserire le informazioni di <span class="guilabel"><strong>Connessione al database</strong></span> richieste.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="tip" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/tip.png"></img></td><th align="left" valign="top">Suggerimento</th></tr><tr><td colspan="2" align="left" valign="top"><p xmlns=""><strong class="application"><code>GnuCash</code></strong> conserva un elenco dei file aperti di ricente. Aprire il menu <span class="guimenu"><strong>File</strong></span> per vedere l’elenco dei file aperti recentemente. Fare clic sul nome del file che si vuole aprire per caricarlo in <strong class="application"><code>GnuCash</code></strong>.</p></td></tr></table></div></div><div class="sect2" title="2.5.4. Duplicare una struttura dei conti"><div class="titlepage"><div><div><h3 class="title"><a name="basics-expt-acct"></a>2.5.4. Duplicare una struttura dei conti</h3></div></div></div><p>In some cases, it might be useful to duplicate the structure of an existing data file in a new file. 
    For example, you might want to try out new accounting techniques without corrupting your actual 
    accounting data, or you might need to follow accounting guidelines that require you to close your books at the end
    of the year and begin each year with a fresh set of books.</p><p><strong class="application"><code>GnuCash</code></strong> allows you to create an empty copy of your Chart of Accounts simply by selecting
    <span class="guimenu"><strong>File</strong></span> → <span class="guisubmenu"><strong>Export</strong></span> → <span class="guimenuitem"><strong>Export Accounts</strong></span>.
    When you select this command, you are asked to provide the name for the new empty file, and <strong class="application"><code>GnuCash</code></strong>
    creates a new data file that contains only your account hierarchy (that is, there is no transaction data). 
    Once saved, the new file can be opened like any other <strong class="application"><code>GnuCash</code></strong> data file as described above.</p></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="basics-help1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="basics-backup1.html">Avanti &gt;&gt;&gt;</a></td></tr><tr><td width="40%" align="left">2.4. Ricevere aiuto </td><td width="20%" align="center"><a accesskey="u" href="chapter_basics.html">Risali</a></td><td width="40%" align="right"> 2.6. Creare copie di sicurezza e recuperare i dati</td></tr></table></div></body></html>
