<html><head><meta http-equiv="Content-Type" content="text/html; charset=UTF-8"><title>8.1. Concetti base</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="chapter_invest.html" title="Capitolo 8. Investimenti"><link rel="prev" href="chapter_invest.html" title="Capitolo 8. Investimenti"><link rel="next" href="invest_accounts1.html" title="8.2. Impostare i conti"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">8.1. Concetti base</th></tr><tr><td width="20%" align="left"><a accesskey="p" href="chapter_invest.html">&lt;&lt;&lt; Indietro</a> </td><th width="60%" align="center">Capitolo 8. Investimenti</th><td width="20%" align="right"> <a accesskey="n" href="invest_accounts1.html">Avanti &gt;&gt;&gt;</a></td></tr></table><hr></hr></div><div class="sect1" title="8.1. Concetti base"><div class="titlepage"><div><div><h2 class="title" style="clear: both"><a name="invest_concepts1"></a>8.1. Concetti base</h2></div></div></div><p>Un investimento è qualsiasi bene che viene acquistato nella speranza che generi un’entrata, o che si desidera vendere in futuro a un prezzo maggiore di quello con cui è stato acquistato. Partendo da questa semplice definizione, molte cose possono essere considerate degli investimenti: la casa in cui si abita, un quadro di valore, le azioni di una società vendute pubblicamente, il conto dei risparmi in banca o un certificato di deposito. Queste tipologie di investimento verranno discusse in questo capitolo per quanto riguarda la loro registrazione in <strong class="application"><code>GnuCash</code></strong>.</p><div class="sect2" title="8.1.1. Terminologia"><div class="titlepage"><div><div><h3 class="title"><a name="invest_terms2"></a>8.1.1. Terminologia</h3></div></div></div><p>Prima di discutere specificatamente degli investimenti, è utile avere presente un glossario sulla terminologia relativa agli investimenti. I termini presentati più sotto, rappresentano alcuni dei concetti di base e specifici degli investimenti. Si consiglia di acquisire familiarità con essi o, almeno, rifarsi a questa sezione se si incontrassero dei termini dubbi nelle sezioni successive.</p><div class="variablelist"><dl><dt><span class="term"><strong><span class="emphasis"><strong>Capital gains</strong></span></strong></span></dt><dd><p>It is the difference between
          the purchase and selling prices of an investment. If the selling
          price is lower than the purchase price, this is called a
          <span class="emphasis"><strong>capital loss</strong></span>. Also known as <span class="emphasis"><strong>realized
          gain/loss</strong></span>.</p></dd><dt><span class="term"><strong><span class="emphasis"><strong>Commissionie</strong></span></strong></span></dt><dd><p>It is the fee you pay to a broker
          to buy or sell securities.</p></dd><dt><span class="term"><strong><span class="emphasis"><strong>Azione ordinaria</strong></span></strong></span></dt><dd><p>É un titolo che attesta la proprietà di una frazione di una società. Questo è ciò che si acquista quando si <span class="quote">«<span class="quote">compra un’azione</span>»</span> in una compagnia sul mercato libero. Generalmente si parla anche di <span class="emphasis"><strong>capitale azionario</strong></span>.</p></dd><dt><span class="term"><strong><span class="emphasis"><strong>Interesse composto</strong></span></strong></span></dt><dd><p>É il concetto secondo il quale l’interesse reinvestito genera a sua volta altri interessi (interesse dell’interesse). Spesso ci si riferisce a questo termine con <span class="emphasis"><strong>interesse composto</strong></span>.</p></dd><dt><span class="term"><strong><span class="emphasis"><strong>Dividendi</strong></span></strong></span></dt><dd><p>Sono dei pagamenti in contanti che una società versa ai propri azionisti. L’importo di questi pagamenti è generalmente determinato come una frazione dei profitti della società. Si noti che non tutte le azioni ordinarie forniscono i dividendi.</p></dd><dt><span class="term"><strong><span class="emphasis"><strong>Capitali</strong></span></strong></span></dt><dd><p>Sono investimenti in cui l’investitore diviene parte o unico possessore della proprietà di un bene. Sono comprese le azioni di una società or real estate.</p></dd><dt><span class="term"><strong><span class="emphasis"><strong>Interesse</strong></span></strong></span></dt><dd><p>É ciò che il beneficiario paga al prestatore per l’utilizzo del suo denaro. Normalmente, viene espresso in percentuale del capitale all’anno. Ad esempio, un conto di risparmio con l’1% di interesse (il cliente è il prestatore mentre la banca è il beneficiario) frutterà €1 per ogni €100 lasciati in deposito per ogni anno.</p></dd><dt><span class="term"><strong><span class="emphasis"><strong>Liquidità</strong></span></strong></span></dt><dd><p>É la misura di quanto un investimento è facilmente convertibile in contanti. Il denaro in un conto di risparmio è facilmente liquidabile, mentre il denaro investito in una casa ha una bassa liquidità dato che per vendere una casa occorre del tempo.</p></dd><dt><span class="term"><strong><span class="emphasis"><strong>Somma capitale</strong></span></strong></span></dt><dd><p>È l’importo originario di denaro investito o prestato.</p></dd><dt><span class="term"><strong><span class="emphasis"><strong>Guadagni e perdite realizzati o non realizzati</strong></span></strong></span></dt><dd><p>Le perdite e i guadagni non realizzati si hanno quando si verifica una variazione del prezzo di un bene. La perdita o il guadagno si realizzano nel momento in cui il bene viene venduto. Consultare anche <span class="emphasis"><strong>guadagno e perdita in conto capitale</strong></span>.</p></dd><dt><span class="term"><strong><span class="emphasis"><strong>Profitto</strong></span></strong></span></dt><dd><p>É l’entrata totale più il guadagno o la perdita in conto capitale forniti da un investimento. Consultare anche la definizione di <span class="emphasis"><strong>Rendimento</strong></span>.</p></dd><dt><span class="term"><strong><span class="emphasis"><strong>Rischio</strong></span></strong></span></dt><dd><p>É la probabilità che il guadagno fornito da un investimento, sia differente da quello ipotizzato. Gli investimenti vengono spesso raggruppati in una scala che va dal basso rischio (conti di risparmio, bond) a quello alto (azioni,junk bond). Come regola generale si può affermare che maggiore è il rischio, maggiore potrà essere il guadagno.</p></dd><dt><span class="term"><strong><span class="emphasis"><strong>Azionista</strong></span></strong></span></dt><dd><p>É una persona che possiede delle azioni di una società.</p></dd><dt><span class="term"><strong><span class="emphasis"><strong>Frazionamento azionario</strong></span></strong></span></dt><dd><p>avviene quando una società decide di emettere un numero multiplo di quote per ogni azione esistente. Ad esempio, un frazionamento azionario di <span class="quote">«<span class="quote">2 a 1</span>»</span> significa che se si possiedono 100 quote di una azione, se ne riceveranno altre 100 senza costi aggiuntivi. Il prezzo unitario della quota verrà adeguato in modo che non vi siano variazioni nel valore netto, quindi nell’esempio fornito il prezzo di per una quota verrà dimezzato.</p></dd><dt><span class="term"><strong><span class="emphasis"><strong>Valutazione</strong></span></strong></span></dt><dd><p>É il processo attraverso il quale viene determinato il valore o il prezzo con il quale un investimento sarebbe venduto in un <span class="quote">«<span class="quote">ragionevole intervallo temporale</span>»</span>.</p></dd><dt><span class="term"><strong><span class="emphasis"><strong>Rendimento</strong></span></strong></span></dt><dd><p>É la misura dell’importo di denaro fruttato da un investimento (ad esempio: quante entrate sono derivate da un investimento). Normalmente viene indicato come percentuale del capitale investito. Il rendimento non comprende i guadagni o le perdite in capitale (consultare la definizione di guadagno). Esempio: un’azione venduta a €100 che fornisce €2 di dividendi all’anno, ha un rendimento del 2%.</p></dd></dl></div></div><div class="sect2" title="8.1.2. Tipologie di investimento"><div class="titlepage"><div><div><h3 class="title"><a name="invest_types2"></a>8.1.2. Tipologie di investimento</h3></div></div></div><p>Di seguito vengono proposti alcuni dei tipi più diffusi di investimenti e, per ognuno di essi, degli esempi.</p><div class="itemizedlist"><ul class="itemizedlist" type="disc"><li class="listitem"><p><span class="emphasis"><strong>Conti o documenti che fruttano interessi</strong></span></p><p>Questo tipo di investimenti permette generalmente di accedere immediatamente al denaro; tipicamente vengono pagati degli interessi mensili sulla base del denaro depositato. Esempi sono il conto bancario per i risparmi (e alcuni conti correnti che fruttano anche degli interessi) e i conti liquidi presso la società di intermediazione. Essi rappresentano degli investimenti a rischio molto basso: negli Stati Uniti questi conti sono assicurati contro le perdite fino a un limite determinato.</p><p>A volte, gli investimenti che producono interessi, sono <span class="emphasis"><strong>bloccati temporalmente</strong></span>. Questo tipo di investimenti richiede che il denaro venga investito per un certo periodo di tempo nel quale si riceve un tasso di guadagno predefinito. Generalmente, maggiore è la durata e maggiore è il tasso di interesse. Se si preleva del denaro prima della data di maturazione, occorre pagare una penale. Si tratta di investimenti a rischio relativamente basso. Esempi sono i certificati di deposito o alcuni bond governativi. Altri tipi di bond possono avere un rendimento più elevato sulla base del maggior rischio dovuto alla qualità del <span class="quote">«<span class="quote">tasso di credito</span>»</span> dell’ente che li ha emessi.</p></li><li class="listitem"><p><span class="emphasis"><strong>Azioni e fondi comuni</strong></span></p><p>Questo tipo di investimenti avviene in favore di una società di cui si diviene proprietari di una quota. Generalmente non sussistono limiti di tempo per le azioni scambiate pubblicamente, ma potrebbero esserci delle variazioni sulle tasse da pagare per i guadagni in conto capitale a seconda del tempo in cui si è rimasti proprietari dell’azione. Quindi le azioni, sono tipicamente abbastanza liquide dato che è possibile riavere il possesso del proprio denaro piuttosto velocemente. Questi investimenti comportano un alto rischio perché non viene garantito il prezzo futuro dell’azione.</p><p>Un fondo comune rappresenta un meccanismo di investimento a gruppo in cui è possibile acquistare diverse azioni contemporaneamente. Per esempio, un <span class="quote">«<span class="quote">S&amp;P 500 index fund</span>»</span> è un fondo che acquista tutte le 500 azioni elencate nell’indice <span class="quote">«<span class="quote">Standard and Poor’s</span>»</span>. Quando si acquista una quota di questo fondo, si acquista di fatto un piccolo importo di ognuna di queste azioni contenute nel fondo. I fondi comuni sono trattati esattamente come una singola azione sia per quanto riguarda la tassazione che per quanto concerne la contabilità.</p></li><li class="listitem"><p><span class="emphasis"><strong>Beni immobili</strong></span></p><p>I beni che aumentano il loro valore nel tempo rappresentano un’altra forma di investimento. Ne sono degli esempi la casa, un appezzamento di terreno o un quadro di valore. Il valore di questo tipo di investimenti è difficile da quantificare fino al momento della vendita. Il carico di tasse derivante dalla vendita varia in funzione del bene. Per esempio, si può usufruire di detrazioni d’imposta nella vendita di una casa se questa è la residenza principale, ma questo tipo di agevolazione potrebbe non essere applicata alla vendita di un quadro.</p><p>Gli investimenti in beni immobili sono discussi in <a class="xref" href="chapter_capgain.html" title="Capitolo 9. Guadagni in conto capitale">Capitolo 9, <i>Guadagni in conto capitale</i></a> e <a class="xref" href="chapter_dep.html" title="Capitolo 11. Deprezzamento">Capitolo 11, <i>Deprezzamento</i></a>. Generalmente non c’è molto da fare per la contabilità degli investimenti in beni immobili tranne registrarne le transazioni di acquisto e di vendita.</p></li></ul></div></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="chapter_invest.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="invest_accounts1.html">Avanti &gt;&gt;&gt;</a></td></tr><tr><td width="40%" align="left">Capitolo 8. Investimenti </td><td width="20%" align="center"><a accesskey="u" href="chapter_invest.html">Risali</a></td><td width="40%" align="right"> 8.2. Impostare i conti</td></tr></table></div></body></html>
