<html><head><meta http-equiv="Content-Type" content="text/html; charset=UTF-8"><title>8.5. Acquistare le quote</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="chapter_invest.html" title="Capitolo 8. Investimenti"><link rel="prev" href="invest-setup1.html" title="8.4. Impostare il portafoglio dell’investimento"><link rel="next" href="invest-stockprice1.html" title="8.6. Impostare il prezzo delle quote"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">8.5. Acquistare le quote</th></tr><tr><td width="20%" align="left"><a accesskey="p" href="invest-setup1.html">&lt;&lt;&lt; Indietro</a> </td><th width="60%" align="center">Capitolo 8. Investimenti</th><td width="20%" align="right"> <a accesskey="n" href="invest-stockprice1.html">Avanti &gt;&gt;&gt;</a></td></tr></table><hr></hr></div><div class="sect1" title="8.5. Acquistare le quote"><div class="titlepage"><div><div><h2 class="title" style="clear: both"><a name="invest-buy-stock1"></a>8.5. Acquistare le quote</h2></div></div></div><div class="sect2" title="8.5.1. Immettere delle quote preesistenti"><div class="titlepage"><div><div><h3 class="title"><a name="invest-buy-stock2"></a>8.5.1. Immettere delle quote preesistenti</h3></div></div></div><p>Per registrare le iniziali 100 quote dell’azione acquistate precedentemente, inserire, nella prima riga della transazione, la data di acquisto (es: 1° Gennaio 2001), una descrizione (es: Acquisto iniziale), il trasferimento da <span class="emphasis"><strong>Capitali:Bilanci d’apertura</strong></span>, le quote (es: 100), e il prezzo (es: €20). Non è necessario compilare la colonna <span class="guilabel"><strong>Compra</strong></span>, dato che verrà completata automaticamente. In questo esempio si è ipotizzato, per semplificare la procedura, che non ci siano delle commissioni da pagare. Il portafoglio per l’azione AMZN dovrebbe essere simile a questo:</p><div class="screenshot"><div class="mediaobject"><table border="0" summary="manufactured viewport for HTML img" cellspacing="0" cellpadding="0" width="510"><tr><td><img src="figures/invest_setup_portfolio1.png" width="510" alt="Impostazione del portafoglio"></td></tr></table><div class="caption"><p>Questa immagine mostra il registro delle transazioni per il conto AMZN dopo il primo <span class="quote">«<span class="quote">acquisto</span>»</span> delle quote.</p></div></div></div><p>Si noti che il <span class="guilabel"><strong>Saldo</strong></span> è espresso con l’unità della commodity (quote AMZN) e non con quella della valuta. Quindi, il saldo ammonta a 100 (unità AMZN) invece di €2000. È così che dovrebbe essere.</p></div><div class="sect2" title="8.5.2. Acquistare nuove quote"><div class="titlepage"><div><div><h3 class="title"><a name="invest-buy-new2"></a>8.5.2. Acquistare nuove quote</h3></div></div></div><p>L’unica differenza tra l’impostazione dei conti per un nuovo acquisto di azioni e la configurazione per un acquisto preesistente descritto nella sezione precedente, consiste nel fatto che invece di trasferire il denaro dal conto <span class="emphasis"><strong>Capitali:Bilanci d’apertura</strong></span>, si utilizza il proprio conto <span class="emphasis"><strong>Attività:Banca ABC</strong></span>.</p><p>Si acquisteranno ora €5000 di azioni IBM, con una commissione di €100. Il primo passo consiste nella creazione del conto delle azioni IBM. Verrà anche utilizzato il conto già esistente <span class="emphasis"><strong>Uscite:Commissioni</strong></span>. Se si desidera tracciare le commissioni separatamente per ogni azione, occorrerà creare un sottoconto aggiuntivo.</p><p>Per la transazione, nella prima riga della transazione, inserire la data di acquisto (es: 3 Gennaio 2005), una descrizione (es: Acquisto iniziale IBM), saltare il campo delle quote (che verrà calcolato) e infine inserire il prezzo (es: €96,60) e l’acquisto (€5,000). Non è necessario compilare il campo delle <span class="guilabel"><strong>Quote</strong></span>, dato che verrà calcolato automaticamente. La riga seguente nella transazione suddivisa, sarà per il conto <span class="emphasis"><strong>Uscite:Commissioni</strong></span> in cui si inserirà nel campo <span class="guilabel"><strong>compra</strong></span> il valore €100. La terza linea sarà per il trasferimento dal conto <span class="emphasis"><strong>Attività:Banca ABC:Risparmi</strong></span> di €5,100 per bilanciare la transazione. Il portafoglio IBM dovrebbe apparire simile a questo:</p><div class="screenshot"><div class="mediaobject"><table border="0" summary="manufactured viewport for HTML img" cellspacing="0" cellpadding="0" width="510"><tr><td><img src="figures/invest_SetupPortfolio2.png" width="510" alt="Impostazione del portafoglio"></td></tr></table><div class="caption"><p>Questa immagine mostra il registro delle transazioni per il conto IBM dopo il primo <span class="quote">«<span class="quote">acquisto</span>»</span> con commissione.</p></div></div></div></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="invest-setup1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="invest-stockprice1.html">Avanti &gt;&gt;&gt;</a></td></tr><tr><td width="40%" align="left">8.4. Impostare il portafoglio dell’investimento </td><td width="20%" align="center"><a accesskey="u" href="chapter_invest.html">Risali</a></td><td width="40%" align="right"> 8.6. Impostare il prezzo delle quote</td></tr></table></div></body></html>
