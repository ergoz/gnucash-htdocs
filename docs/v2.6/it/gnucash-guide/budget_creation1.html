<html><head><meta http-equiv="Content-Type" content="text/html; charset=UTF-8"><title>15.2. Creare un bilancio</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="chapter_budgets.html" title="Capitolo 15. Bilanci"><link rel="prev" href="budget_concepts1.html" title="15.1. Concetti base"><link rel="next" href="budget_reporting1.html" title="15.3. Resoconti del bilancio"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">15.2. Creare un bilancio</th></tr><tr><td width="20%" align="left"><a accesskey="p" href="budget_concepts1.html">&lt;&lt;&lt; Indietro</a> </td><th width="60%" align="center">Capitolo 15. Bilanci</th><td width="20%" align="right"> <a accesskey="n" href="budget_reporting1.html">Avanti &gt;&gt;&gt;</a></td></tr></table><hr></hr></div><div class="sect1" title="15.2. Creare un bilancio"><div class="titlepage"><div><div><h2 class="title" style="clear: both"><a name="budget_creation1"></a>15.2. Creare un bilancio</h2></div></div></div><p>Ancora prima di iniziare la creazione di un bilancio, è importante spendere un po’ di tempo pensando alla struttura dei conti. Per esempio, se si desidera ottenere un bilancio per le proprie spese di elettricità e acqua, non è possibile avere solamente un conto <span class="emphasis"><strong>Uscite:Servizi</strong></span>. I conti devono essere dettagliati almeno quanto il bilancio che si vuole ottenere.</p><div class="sect2" title="15.2.1. Scegliere i conti per i quali creare il bilancio"><div class="titlepage"><div><div><h3 class="title"><a name="budget_creation2"></a>15.2.1. Scegliere i conti per i quali creare il bilancio</h3></div></div></div><p>Il primo passo da compiere nella creazione di un bilancio, consiste nello scegliere che cosa di desidera pianificare. Questa decisione influisce sulla scelta dei conti da includere nel bilancio. Ad esempio, se si è interessati solamente al tracciamento delle proprie spese, si può creare un bilancio delle uscite inserendo solamente gli importi dei conti delle uscite. D’altra parte, se si desidera tracciare tutti i propri movimenti di liquidi, si può creare un bilancio dei flussi di liquidi immettendo gli importi dei conti di attività, passività, entrate e uscite.</p><p>Prima di procedere alla creazione del bilancio occorre prendere due decisioni: per quali conti si desidera ottenere un bilancio? e, per quando si desidera che venga calcolato il bilancio? È sempre possibile cambiare idea in seguito dopo la creazione del bilancio, ma è necessario iniziare con qualcosa.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="tip" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/tip.png"></img></td><th align="left" valign="top">Suggerimento</th></tr><tr><td colspan="2" align="left" valign="top"><p xmlns="">Come regola generale, spesso interessa conoscere in <span class="emphasis"><strong>cosa</strong></span> si spende il proprio denaro e quindi si potrebbe voler realizzare un resoconto delle uscite. Se si è anche preoccupati di non avere abbastanza denaro al posto giusto nel momento giusto, si potrebbe voler realizzare un bilancio dei flussi di liquidi.</p></td></tr></table></div></div><div class="sect2" title="15.2.2. Scegliere il periodo di bilancio"><div class="titlepage"><div><div><h3 class="title"><a name="idp59491728"></a>15.2.2. Scegliere il periodo di bilancio</h3></div></div></div><p>Prima di creare un bilancio occorre anche decidere per quale periodo di tempo si desidera pianificare. I periodi di bilancio più comuni sono mensilmente e annualmente. Se si desidera realizzare un bilancio il cui percorso finanziario nel tempo sia variabile, allora sarebbe necessario includere diversi periodi nel bilancio. Ad esempio, se si desidera pianificare delle spese maggiori per i servizi nel periodo invernale piuttosto che in quello estivo, allora si potrebbe voler suddividere il bilancio annuale in 4 trimestri o anche in 12 mesi, e mettere nel bilancio un valore superiore per il periodo invernale e uno inferiore per quello estivo.</p></div><div class="sect2" title="15.2.3. Come Iniziare"><div class="titlepage"><div><div><h3 class="title"><a name="idp59493792"></a>15.2.3. Come Iniziare</h3></div></div></div><p>Per creare il primo bilancio selezionare <span class="guimenu"><strong>Operazioni</strong></span> → <span class="guisubmenu"><strong>Nuovo</strong></span> → <span class="guimenuitem"><strong>Nuovo bilancio preventivo</strong></span>. Verrà immediatamente visualizzato un nuovo bilancio con le impostazioni predefinite e nessun elemento. Selezionare poi il pulsante <span class="guibutton">Opzioni</span>. Le opzioni più importantii sono quelle relative al periodo e al numero di occorrenze. Per il periodo del bilancio, selezionare la data d’inizio e il periodo di tempo più corto per il quale si vuole effettuare il conteggio. Poi selezionare il numero di occorrenze.</p><p>La pagina del bilancio mostra ora una lista di conti con una colonna per ogni periodo di bilancio. La data visualizzata nel titolo di ogni colonna rappresenta l’inizio di quel periodo di bilancio.</p></div><div class="sect2" title="15.2.4. Inserire i valori di bilancio"><div class="titlepage"><div><div><h3 class="title"><a name="idp59499392"></a>15.2.4. Inserire i valori di bilancio</h3></div></div></div><p>Ora si devono inserire i valori di bilancio cioè gli importi che ci si aspetta che i saldi dei conti assumano durante il periodo di bilancio. I valori di bilancio possono essere inseriti in due modi: il primo consiste nel fare clic direttamente nella cella di interesse e inserire un importo.</p><p>Se si hanno a disposizione delle transazioni inserite in <strong class="application"><code>GnuCash</code></strong>, il secondo metodo consiste nel far stimare a <strong class="application"><code>GnuCash</code></strong> i valori di bilancio sulla base di queste transazioni. Prima, selezionare il conto che si desidera far stimare a <strong class="application"><code>GnuCash</code></strong>; poi, premere il pulsante <span class="guibutton">Stima</span> sulla <span class="emphasis"><strong>barra degli strumenti</strong></span>. Nella finestra di <span class="guilabel"><strong>Stima dei valori del bilancio</strong></span>, selezionare la data dopo la quale <strong class="application"><code>GnuCash</code></strong> dovrà controllare le transazioni. <strong class="application"><code>GnuCash</code></strong> inizierà da questa data e controllerà nel seguito per il periodo di durata del bilancio. Ad esempio, se si sta facendo un bilancio annuale e si sceglie come data il 1° Gennaio 2005, <strong class="application"><code>GnuCash</code></strong> controllerà tutte le transazioni in quel conto dal 1° Gennaio 2005 al 31 Dicembre 2005.</p></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="budget_concepts1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="budget_reporting1.html">Avanti &gt;&gt;&gt;</a></td></tr><tr><td width="40%" align="left">15.1. Concetti base </td><td width="20%" align="center"><a accesskey="u" href="chapter_budgets.html">Risali</a></td><td width="40%" align="right"> 15.3. Resoconti del bilancio</td></tr></table></div></body></html>
