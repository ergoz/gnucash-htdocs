<html><head><meta http-equiv="Content-Type" content="text/html; charset=UTF-8"><title>7.8. Vendere una casa o un’auto (come fare)</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="chapter_loans.html" title="Capitolo 7. Prestiti"><link rel="prev" href="loans_Reconciling.html" title="7.7. Riconciliazione con il resoconto del prestito (come fare)"><link rel="next" href="chapter_invest.html" title="Capitolo 8. Investimenti"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">7.8. Vendere una casa o un’auto (come fare)</th></tr><tr><td width="20%" align="left"><a accesskey="p" href="loans_Reconciling.html">&lt;&lt;&lt; Indietro</a> </td><th width="60%" align="center">Capitolo 7. Prestiti</th><td width="20%" align="right"> <a accesskey="n" href="chapter_invest.html">Avanti &gt;&gt;&gt;</a></td></tr></table><hr></hr></div><div class="sect1" title="7.8. Vendere una casa o un’auto (come fare)"><div class="titlepage"><div><div><h2 class="title" style="clear: both"><a name="idp57426368"></a>7.8. Vendere una casa o un’auto (come fare)</h2></div></div></div><p>Per registrare in <strong class="application"><code>GnuCash</code></strong> l’acquisto della propria casa, si hanno diverse possibilità. Nel seguito ne verranno analizzate due: una in cui è stato registrato solamente l’importo dell’acquisto e ora l’importo di vendita, l’altra in cui è stato seguito l’andamento del mercato immobiliare e sono stati registrati i vari guadagni non realizzati con il passare del tempo.</p><p></p><div class="sect2" title="7.8.1. Transazione semplice"><div class="titlepage"><div><div><h3 class="title"><a name="idp57428640"></a>7.8.1. Transazione semplice</h3></div></div></div><p>In questo modo si registrerà solamente il prezzo di vendita.</p><p>Nel seguito verranno presentati due esempi di vendita di una casa; uno con profitto e uno in perdita. Per vendere invece un’auto, basta sostituire i conti per la casa con quelli per l’auto.</p><div class="literallayout"><p><br>
-Attività<br>
  -Beni immobili<br>
    -Casa<br>
  -Attività correnti<br>
    -Conto risparmi<br>
-Entrate<br>
  -Guadagni in capitale (lungo)<br>
    -Casa<br>
    </p></div><div class="itemizedlist"><ul class="itemizedlist" type="disc"><li class="listitem"><p>Si supponga di aver acquistato tempo fa una casa per €300.000, e che ora si riesca venderla per €600.000. Come registrarlo in <strong class="application"><code>GnuCash</code></strong>?</p><p>È necessario aumentare il saldo del conto bancario di €600.000 e diminuire il saldo di un altro conto di €600.000. Il conto per la casa contiene solamente €300.000 cioè il prezzo di acquisto, così questo importo deve essere spostato nel conto bancario. Mancano ancora però €300.000; questi devono essere prelevati dal conto <span class="emphasis"><strong>Entrate:Guadagni in capitale (lungo):Casa</strong></span>. La transazione suddivisa inserita nel proprio conto della <span class="emphasis"><strong>banca</strong></span> (<span class="emphasis"><strong>Attività:Beni immobili:Conto risparmio</strong></span>) dovrebbe assomigliare a questa.</p><div class="table"><a name="idp57436016"></a><p class="title"><b>Tabella 7.3. Vendere un bene (casa) con un profitto</b></p><div class="table-contents"><table summary="Vendere un bene (casa) con un profitto" border="1"><colgroup><col><col><col></colgroup><tbody><tr><td>Conto</td><td>Aumento</td><td>Diminuzione</td></tr><tr><td>Attività:Attività correnti:Conto risparmio</td><td>€600.000</td><td> </td></tr><tr><td>Attività:Beni immobili:Casa</td><td> </td><td>€300.000</td></tr><tr><td>Entrate:Guadagni in capitale (lungo):Casa</td><td> </td><td>€300.000</td></tr></tbody></table></div></div><p><br class="table-break"></p></li><li class="listitem"><p>Si supponga di aver acquistato tempo fa una casa per €300.000 ma, a causa della costruzione di un aeroporto nelle vicinanze, sia ora possibile venderla per soli €230.000. Come registralo in <strong class="application"><code>GnuCash</code></strong>?</p><p>Per poterlo registrare il conto bancario deve aumentare di €230.000 e un altro conto deve diminuire della stessa cifra. Il conto per la casa contiene €300.000 che è un valore superiore a quello di vendita; spostare solamente €230.000 da questo conto verso quello bancario. Rimangono ancora €70.000 sul conto della casa che devono essere rimossi spostandoli nel conto <span class="emphasis"><strong>Entrate:Guadagni in capitale (lungo):Casa</strong></span> come perdita. La transazione suddivisa da inserire nel conto della casa (<span class="emphasis"><strong>Attività:Beni Immobili:Casa</strong></span>) dovrebbe essere come questa.</p><div class="table"><a name="idp57447728"></a><p class="title"><b>Tabella 7.4. Vendere un bene (casa) in perdita</b></p><div class="table-contents"><table summary="Vendere un bene (casa) in perdita" border="1"><colgroup><col><col><col></colgroup><tbody><tr><td>Conto</td><td>Aumento</td><td>Diminuzione</td></tr><tr><td>Attività:Beni immobili:Casa</td><td> </td><td>€300.000</td></tr><tr><td>Attività:Attività correnti:Conto risparmio</td><td>€230.000</td><td> </td></tr><tr><td>Entrate:Guadagni in capitale (lungo):Casa</td><td>€70.000</td><td> </td></tr></tbody></table></div></div><p><br class="table-break"></p></li></ul></div></div><div class="sect2" title="7.8.2. Una transazione più complessa"><div class="titlepage"><div><div><h3 class="title"><a name="idp57455840"></a>7.8.2. Una transazione più complessa</h3></div></div></div><p>In questo esempio verranno illustrati alcuni concetti di contabilità più complessi. Per maggiori dettagli sul questo argomento, consultare <a class="xref" href="chapter_capgain.html" title="Capitolo 9. Guadagni in conto capitale">Capitolo 9, <i>Guadagni in conto capitale</i></a></p><p>Nel seguito si ipotizzerà che che sia stato accuratamente stimato il valore della propria casa. Negli altri casi (sovra e sottostima), si consulti il <a class="xref" href="chapter_capgain.html" title="Capitolo 9. Guadagni in conto capitale">Capitolo 9, <i>Guadagni in conto capitale</i></a>.</p><div class="literallayout"><p><br>
-Attività<br>
    -Beni immobili<br>
        -Casa<br>
            -Costo<br>
            -Guadagni non realizzati<br>
    -Attività correnti<br>
        -Conto risparmi<br>
-Entrate<br>
    -Guadagni realizzati<br>
        -Casa<br>
    -Guadagni non realizzati<br>
        -Casa<br>
    </p></div><p>Si supponga di aver acquistato in passato una casa per €300.000 e che sia stato tenuto sotto controllo il mercato immobiliare registrando il valore della casa a una certa data. Al momento di venderla, è stato determinato un valore di mercato pari a €600.000.</p><p>La differenza tra €600.000 (valore di mercato stimato) e €300.000 (costo di acquisto) è l’attuale valore del guadagno non realizzato. Quindi si ha un valore totale di €300.000 nel proprio conto <span class="emphasis"><strong>Attività:Beni immobili:Casa:Guadagni non realizzati</strong></span>.</p><p>Come registrare questa transazione di vendita?</p><p>Per registrala si dovrà aumentare il saldo del conto bancario di €600.000 e diminuire il saldo di un altro conto di €600.000. Prima di tutto occorre cambiare il conto delle entrate da guadagni non realizzati a guadagni realizzati. Infine è sufficiente trasferire l’intero importo dal sottoconto <span class="emphasis"><strong>Attività:Beni immobili:Casa</strong></span>.</p><p>La transazione inserita nel conto <span class="emphasis"><strong>Entrate:Guadagni realizzati:Casa</strong></span> dovrebbe assomigliare a questa.</p><div class="table"><a name="idp57465248"></a><p class="title"><b>Tabella 7.5. Vendere un bene (casa) con un profitto</b></p><div class="table-contents"><table summary="Vendere un bene (casa) con un profitto" border="1"><colgroup><col><col><col></colgroup><tbody><tr><td>Conto</td><td>Aumento</td><td>Diminuzione</td></tr><tr><td>Entrate:Guadagni realizzati:Casa</td><td>€300.000</td><td> </td></tr><tr><td>Entrate:Guadagni non realizzati:Casa</td><td> </td><td>€300.000</td></tr></tbody></table></div></div><p><br class="table-break"></p><p>La transazione inserita nel conto <span class="emphasis"><strong>Attività:Attività correnti:Conto risparmio</strong></span> dovrebbe assomigliare a questa.</p><div class="table"><a name="idp57472272"></a><p class="title"><b>Tabella 7.6. Vendere un bene (casa) con un profitto 2</b></p><div class="table-contents"><table summary="Vendere un bene (casa) con un profitto 2" border="1"><colgroup><col><col><col></colgroup><tbody><tr><td>Conto</td><td>Aumento</td><td>Diminuzione</td></tr><tr><td>Attività:Attività correnti:Conto risparmio</td><td>€600.000</td><td> </td></tr><tr><td>Attività:Beni immobili:Casa:Costo</td><td> </td><td>€300.000</td></tr><tr><td>Attività:Beni immobili:Casa:Guadagni non realizzati</td><td> </td><td>€300.000</td></tr></tbody></table></div></div><p><br class="table-break"></p><p>Dopo la registrazione della transazione, si noterà che il conto della <span class="emphasis"><strong>Casa</strong></span> ha un valore nullo, il <span class="emphasis"><strong>Conto risparmi</strong></span> è aumentato di €600.000 e, in ultimo, il conto <span class="emphasis"><strong>Entrate:Guadagni realizzati</strong></span> è aumentato di €300.000.</p></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="loans_Reconciling.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="chapter_invest.html">Avanti &gt;&gt;&gt;</a></td></tr><tr><td width="40%" align="left">7.7. Riconciliazione con il resoconto del prestito (come fare) </td><td width="20%" align="center"><a accesskey="u" href="chapter_loans.html">Risali</a></td><td width="40%" align="right"> Capitolo 8. Investimenti</td></tr></table></div></body></html>
