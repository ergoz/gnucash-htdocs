<html><head><meta http-equiv="Content-Type" content="text/html; charset=UTF-8"><title>D.1. File di formato per gli assegni (Check Format File *.chk)</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="appendixd.html" title="Appendice D. Formati di file ausiliari"><link rel="prev" href="appendixd.html" title="Appendice D. Formati di file ausiliari"><link rel="next" href="fdl.html" title="Appendice E. Documentazione sulla licenza libera GNU (in inglese)"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">D.1. File di formato per gli assegni (Check Format File <code xmlns="" class="filename">*.chk</code>)</th></tr><tr><td width="20%" align="left"><a accesskey="p" href="appendixd.html">&lt;&lt;&lt; Indietro</a> </td><th width="60%" align="center">Appendice D. Formati di file ausiliari</th><td width="20%" align="right"> <a accesskey="n" href="fdl.html">Avanti &gt;&gt;&gt;</a></td></tr></table><hr></hr></div><div class="sect1" title="D.1. File di formato per gli assegni (Check Format File *.chk)"><div class="titlepage"><div><div><h2 class="title" style="clear: both"><a name="check_format_info"></a>D.1. File di formato per gli assegni (Check Format File <code class="filename">*.chk</code>)</h2></div></div></div><div class="sect2" title="D.1.1. In generale"><div class="titlepage"><div><div><h3 class="title"><a name="check_format_overview"></a>D.1.1. In generale</h3></div></div></div><p>Il file di formato per gli assegni è utilizzato per indicare a <strong class="application"><code>GnuCash</code></strong> come stampare uno o più assegni in un foglio di carta. Questo file descrive dapprima la disposizione generale della pagina (numero di assegni, orientazione, ecc...) e poi descrive l’impaginazione delle singole voci per ogni assegno. Il file è organizzato nel tipico formato a chiave e valore utilizzato dalla maggior parte delle applicazioni Linux. Le coppie di chiave e valore sono raggruppate in sezioni che iniziano con il nome del gruppo racchiuso tra parentesi quadre.</p><p><strong class="application"><code>GnuCash</code></strong> cerca i file di formato per gli assegni in due differenti posizioni nel momento in cui viene aperta la finestra di stampa degli assegni: la prima posizione è generalmente <code class="filename">/usr/share/gnucash/checks</code>, dove risiedono i file di formato distribuiti con il programma; la seconda posizione è la cartella personale <code class="filename">~/.gnucash/checks</code>. L’utente può aggiungere dei file di formato in qualsiasi momento (anche mentre <strong class="application"><code>GnuCash</code></strong> è in esecuzione) copiando semplicemente un nuovo file <code class="filename">*.chk</code> in questa cartella. Aprendo nuovamente la finestra di stampa degli assegni, il nuovo formato apparirà nella lista di quelli disponibili.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">La stampa funziona in modo differente in funzione della versione di GTK installata nel sistema. Quando <strong class="application"><code>GnuCash</code></strong> utilizza una versione precedente alla 2.10, tutti gli spostamenti sono misurati a partire dall’angolo in basso a sinistra del foglio o dell’assegno singolo; quando invece si utilizza la versione 2.10 o successive, tutti gli spostamenti sono relativi all’angolo in alto a sinistra del foglio o del singolo assegno.</p></td></tr></table></div></div><div class="sect2" title="D.1.2. Esempio di contenuto del file"><div class="titlepage"><div><div><h3 class="title"><a name="idp66183760"></a>D.1.2. Esempio di contenuto del file</h3></div></div></div><p>Un tipico file per gli assegni di <strong class="application"><code>GnuCash</code></strong> è mostrato di seguito. Il contenuto di questo file verrà descritto nelle sezioni successive.</p><pre class="programlisting">
[Top]
Guid = 67b144d1-96a5-48d5-9337-0e1083bbf229
Title = Quicken/QuickBooks (tm) US-Letter
Rotation = 0.0
Translation = 0.0;4.0
Show_Grid = false
Show_Boxes = false

[Check Positions]
Height = 252.0
Names = Top;Middle;Bottom

[Check Items]
Type_1 = PAYEE
Coords_1 = 90.0;102.0;400.0;20.0

Type_2 = AMOUNT_WORDS
Coords_2 = 90.0;132.0

Type_3 = AMOUNT_NUMBER
Blocking_Chars_3 = true
Coords_3 = 500.0;102.0

Type_4 = DATE
Coords_4 = 500.0;67.0

Type_5 = NOTES
Coords_5 = 50.0;212.0
        </pre></div><div class="sect2" title="D.1.3. Descrizione dei campi"><div class="titlepage"><div><div><h3 class="title"><a name="idp66186928"></a>D.1.3. Descrizione dei campi</h3></div></div></div><div class="sect3" title="D.1.3.1. Gruppo Top"><div class="titlepage"><div><div><h4 class="title"><a name="idp66187600"></a>D.1.3.1. Gruppo <span class="guilabel"><strong>Top</strong></span></h4></div></div></div><p>Questa sezione del file degli assegni descrive la disposizione generale nella pagina degli assegni (o dell’assegno) che vengono immessi nella stampante.</p><div class="table"><a name="check_table_top"></a><p class="title"><b>Tabella D.1. Campo per la descrizione della disposizione generale</b></p><div class="table-contents"><table summary="Campo per la descrizione della disposizione generale" border="1"><colgroup><col><col><col><col></colgroup><thead><tr><th>Nome</th><th>Tipo</th><th>Necessario</th><th>Descrizione</th></tr></thead><tbody><tr><td>Guid</td><td>stringa</td><td>obbligatorio</td><td>Il codice <span class="emphasis"><strong>guid</strong></span> permette di identificare univocamente un formato di assegni utilizzato da <strong class="application"><code>GnuCash</code></strong>. Deve essere unico tra tutti quelli delle applicazioni fornite e quelli forniti dall’utente. Se si copia un file di formato esistente da utilizzare come base per le proprie modifiche, questo valore deve essere cambiato. Il programma <span class="emphasis"><strong>uuidgen</strong></span> può essere usato per generare questo identificativo.</td></tr><tr><td>Titolo</td><td>stringa</td><td>obbligatorio</td><td>Il campo <span class="emphasis"><strong>title</strong></span> permette di identificare univocamente il formato di assegni da parte dell’utente. Questo valore è presentato tale e quale nella lista dei formati presente nella finestra di stampa degli assegni. Se si copia un file di formato esistente da utilizzare come base per le proprie modifiche, questo valore deve essere cambiato adottando una qualsiasi stringa in formato utf-8.</td></tr><tr><td>Carattere</td><td>stringa</td><td>opzionale</td><td>Se fornita, rappresenta il carattere predefinito utilizzato per stampare tutti campi di testo nell’assegno. Questo campo può contenere qualsiasi stringa accettata da GTK come carattere. Se questo campo è lasciato vuoto, verrà utilizzato il carattere predefinito indicato nelle preferenze di <strong class="application"><code>GnuCash</code></strong>. Un valore tipico può essere <span class="quote">«<span class="quote">sans 12</span>»</span>.</td></tr><tr><td>Blocking_Chars</td><td>Booleano</td><td>opzionale</td><td>Se fornito, rappresenta il valore di default quando si stampano tutti gli elementi <span class="emphasis"><strong>TEXT</strong></span> su questo assegno. Quando impostato a <span class="quote">«<span class="quote">true</span>»</span>, stampa i caratteri <span class="emphasis"><strong>***</strong></span> prima e dopo ogni campo di testo nell’assegno. I caratteri di blocco sono stampati per proteggere i campi di testo da modifiche. Per esempio, il campo dell’importo potrebbe essere stampato come <span class="emphasis"><strong>***100,00***</strong></span></td></tr><tr><td>DateFormat</td><td>Booleano</td><td>opzionale</td><td>Se fornito, rappresenta il valore predifinto quando si stampano tutti gli elementi <span class="emphasis"><strong>DATE</strong></span> su questo assegno. Se impostato a <span class="quote">«<span class="quote">true</span>»</span>, il formato di data verrà stampato in 8 punti, centrato e sopra la data corrente. Per esempio DDMMYYYY.</td></tr><tr><td>Rotation</td><td>virgola mobile</td><td>opzionale</td><td>Questo valore indica la rotazione di tutta la pagina (in gradi) rispetto al punto di origine. Per le versioni di GTK precedenti alla 2.10, il punto di origine è situato nell’angolo in basso a sinistra della pagina e la rotazione è positiva in senso antiorario. Per le versioni di GTK superiori o uguali alla 2.10, il punto di origine è nell’angolo in alto a sinistra della pagina e la rotazione è positiva in senso orario. La rotazione della pagina è applicata prima della traslazione.</td></tr><tr><td>Translation</td><td>elenco di 2 numeri a virgola mobile</td><td>opzionale</td><td>Questi valori specificano la rotazione lungo x e lungo y dell’intera pagina (in punti) relativamente al punto di origine. Per le versioni di GTK precedenti alla 2.10, il punto di origine è situato nell’angolo in basso a sinistra della pagina e la traslazione è positiva verso l’alto e verso destra. Per le versioni di GTK superiori o uguali alla 2.10, il punto di origine è nell’angolo in alto a sinistra della pagina e la traslazione è positiva verso destra e verso il basso. La rotazione alla pagina è applicata prima della traslazione.</td></tr><tr><td>Show_Grid</td><td>Booleano</td><td>opzionale</td><td>Se questo valore è impostato a <span class="emphasis"><strong>true</strong></span> allora <strong class="application"><code>GnuCash</code></strong> disegnerà una griglia nella pagina, partendo dal punto di origine con delle linee intervallate di 50 punti. Questa opzione è utile quando si desidera creare un nuovo file di formato per la stampa degli assegni.</td></tr><tr><td>Show_Boxes</td><td>Booleano</td><td>opzionale</td><td>Se questo valore è impostato a <span class="emphasis"><strong>true</strong></span> allora per ogni elemento di cui sono state specificate larghezza e altezza, <strong class="application"><code>GnuCash</code></strong> disegnerà un riquadro che mostra la posizione e l’ingombro massimo dell’elemento stesso. Questa opzione è utile quando si desidera creare un nuovo file di formato per la stampa degli assegni.</td></tr></tbody></table></div></div><br class="table-break"><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Le opzioni Blocking_Chars e DateFormat sono definite per tutti i formati di assegno nella scheda <span class="guilabel"><strong>Stampa</strong></span> in <span class="guimenu"><strong>Modifica</strong></span> → <span class="guimenuitem"><strong>Preferenze</strong></span>. Si raccomanda che queste opzioni globali rimangano impostate a falso (valore predefinito) e che vengano invece impostate per ogni assegno nel gruppo <span class="emphasis"><strong>Check Items</strong></span> come descritto nel seguito.</p></td></tr></table></div></div><div class="sect3" title="D.1.3.2. Gruppo Check Positions"><div class="titlepage"><div><div><h4 class="title"><a name="idp66229760"></a>D.1.3.2. Gruppo <span class="emphasis"><strong>Check Positions</strong></span></h4></div></div></div><p>Questo gruppo di elementi specifica come sono distribuiti gli assegni nel foglio di carta e fornisce dei nomi a ogni posizione di un assegno in modo che l’utente possa indicare a <strong class="application"><code>GnuCash</code></strong> quale di queste posizioni debba essere stampata. Questo gruppo di valori e chiavi è opzionale e deve essere tralasciato se si desidera che venga stampato un solo assegno per foglio.</p><div class="table"><a name="check_table_positions"></a><p class="title"><b>Tabella D.2. Campi per la stampa di più assegni per foglio</b></p><div class="table-contents"><table summary="Campi per la stampa di più assegni per foglio" border="1"><colgroup><col><col><col><col></colgroup><thead><tr><th>Nome</th><th>Tipo</th><th>Necessario</th><th>Descrizione</th></tr></thead><tbody><tr><td>Altezza</td><td>virgola mobile</td><td>obbligatorio</td><td>Questo campo specifica l’altezza del singolo assegno nella pagina. Se si desidera stampare più di un assegno per pagina, allora questo campo è obbligatorio. Se si desidera invece stampare un solo assegno per foglio, tutta la sezione dovrebbe essere tralasciata.</td></tr><tr><td>Names</td><td>elenco di stringhe</td><td>obbligatorio</td><td>Questo campo specifica i nomi delle posizioni degli assegni che possono essere stampati per ogni pagina. Questi nomi rappresentano le posizioni dell’assegno partendo dall’alto della pagina e spostandosi verso il basso. I nomi vengono indicati in modo identico nella lista delle posizioni presente nella finestra di stampa degli assegni. Un valore tipico per questo campo può essere <span class="emphasis"><strong>Top;Middle;Bottom</strong></span>, ma potrebbe anche essere <span class="emphasis"><strong>First;Second;Third</strong></span> o qualsiasi altro insieme di stringhe che identifica chiaramente la posizione dell’assegno. Se si desidera stampare più di un assegno per pagina, allora questo campo è obbligatorio. Se si desidera invece stampare un solo assegno per foglio, tutta la sezione dovrebbe essere tralasciata..</td></tr></tbody></table></div></div><br class="table-break"></div><div class="sect3" title="D.1.3.3. Gruppo Check Items"><div class="titlepage"><div><div><h4 class="title"><a name="idp66244208"></a>D.1.3.3. Gruppo <span class="emphasis"><strong>Check Items</strong></span></h4></div></div></div><p>Questa sezione indica le singole voci da stampare sull’assegno. Non c’è limite al numero di voci che è possibile inserire e la stessa tipologia può essere ripetuta più volte; questo permette la stampa di assegni che hanno una matrice laterale, o degli assegni per le imprese che sono uno per pagina e che hanno sia l’assegno e le matrici multiple nella stessa pagina. per esempio, per stampare il nome del beneficiario in un assegno per imprese e in entrambe le matrici, basta specificare tre diverse voci del tipo <span class="emphasis"><strong>Payee</strong></span> con differenti coordinate per la stampa.</p><p>Ogni nome di chiave contenuta in questa sezione include esplicitamente il numero dell’elemento a cui viene applicata: es. la chiave denominata <span class="guilabel"><strong>Type_1</strong></span> si applica al primo elemento stampato e la chiave <span class="guilabel"><strong>Coords_3</strong></span> viene applicata al terzo elemento che deve essere stampato. I numeri delle voci cominciano da uno e crescono in modo sequenziale. Ogni salto nella numerazione viene interpretato da <strong class="application"><code>GnuCash</code></strong> come la fine della lista della voce. Gli elementi sono stampati secondo l’ordine numerico, non nell’ordine con cui appaiono nel file.</p><p>Ogni elemento specificato deve includere un tipo di dichiarazione. I restanti parametri per l’elemento dipendo dal suo particolare tipo. Consultare la <a class="xref" href="check_format_info.html#check_table_types" title="Tabella D.4. Tipi di voci per un singolo assegno">Tabella D.4, «Tipi di voci per un singolo assegno»</a> per recuperare una lista di tipi di elementi validi e i rispettivi parametri richiesti.</p><div class="table"><a name="check_table_items"></a><p class="title"><b>Tabella D.3. Campi degli elementi per un unico assegno</b></p><div class="table-contents"><table summary="Campi degli elementi per un unico assegno" border="1"><colgroup><col><col><col><col></colgroup><thead><tr><th>Nome</th><th>Tipo</th><th>Necessario</th><th>Descrizione</th></tr></thead><tbody><tr><td>Type_<span class="emphasis"><strong>n</strong></span></td><td>stringa</td><td>obbligatorio</td><td>Questo campo specifica il tipo di elemento da stampare sull’assegno. Consultare la <a class="xref" href="check_format_info.html#check_table_types" title="Tabella D.4. Tipi di voci per un singolo assegno">Tabella D.4, «Tipi di voci per un singolo assegno»</a> per una lista di voci valide.</td></tr><tr><td>Coords_<span class="emphasis"><strong>n</strong></span></td><td>elenco di 2 o 4 numeri a virgola mobile</td><td>obbligatorio</td><td>Questo campo specifica le coordinate in cui la voce verrà inserita nell’assegno e, opzionalmente, ne specifica anche l’altezza e la larghezza. I valori rappresentano rispettivamente gli spostamenti lungo agli assi X e Y rispetto all’angolo in basso a sinistra dell’elemento e opzionalmente la sua larghezza e altezza. Se viene fornito un valore per l’altezza, allora deve essere inserita anche la larghezza e quindi questo campo deve contenere 2 o 4 valori. Per le versioni GTK precedenti alla 2.10, il punto di origine è nell’angolo in bsso a sinistra della pagina e le traslazioni sono positive verso l’alto e verso destra. Per le versioni GTK 2.10 e superiori, il punto di origine è situato in alto a sinistra e le traslazioni sono positive verso il basso e verso destra. <div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Indipendentemente dalla posizione del punto di origine (in alto o in basso), le coordinate specificano sempre il punto in basso a sinistra dell’elemento.</p></td></tr></table></div></td></tr><tr><td>Font_<span class="emphasis"><strong>n</strong></span></td><td>stringa</td><td>opzionale</td><td>Se fornita, rappresenta il carattere utilizzato per stampare la specifica voce di testo. Questo campo può contenere una stringa qualsiasi purché sia accettata da GTK. Se questo campo è lasciato vuoto, verrà utilizzato il carattere predefinito specificato nella sezione <span class="emphasis"><strong>Iniziale</strong></span> del file di descrizione degli assegni o, se anche questo è stato tralasciato, il carattere specificato nelle preferenze di <strong class="application"><code>GnuCash</code></strong>. Questo campo viene riconosciuto solamente se si utilizza GTK 2.10 o successivo.</td></tr><tr><td>Align_<span class="emphasis"><strong>n</strong></span></td><td>stringa</td><td>opzionale</td><td>Se fornita, rappresenta l’allineamento utilizzato per stampare la specifica voce di testo. Questo campo deve contenere una delle seguenti stringhe <span class="quote">«<span class="quote">sinistra</span>»</span>, <span class="quote">«<span class="quote">centro</span>»</span> o <span class="quote">«<span class="quote">destra</span>»</span>. Se questo campo è lasciato vuoto, il testo verrà allineato a sinistra. Questo campo viene riconosciuto solamente se si utilizzano le GTK 2.10 o successive.</td></tr><tr><td>Text_<span class="emphasis"><strong>n</strong></span></td><td>stringa</td><td>opzionale</td><td>Questo campo è utilizzato solamente quando il tipo di voce è impostato a <span class="emphasis"><strong>TEXT</strong></span>. Specifica il testo, in formato utf-8, da stampare sull’assegno.</td></tr><tr><td>Filename_<span class="emphasis"><strong>n</strong></span></td><td>stringa</td><td>opzionale</td><td>Questo campo è utilizzato solamente quando il tipo di elemento è impostato a <span class="emphasis"><strong>PICTURE</strong></span>. Specifica il nome del file dell’immagine da stampare sull’assegno. La stringa può specificare un percorso assoluto o relativo. In quest’ultimo caso, <strong class="application"><code>GnuCash</code></strong> controlla prima nella cartella dei formati di assegno forniti dal programma (generalmente <code class="filename">/usr/share/gnucash/checks</code>) e, se non lo dovesse trovare, cercherà nella cartella personale <code class="filename">~/.gnucash/checks</code>. Questo campo viene riconosciuto solamente se si utilizza GTK 2.10 o successivo.</td></tr><tr><td>Blocking_Chars_<span class="emphasis"><strong>n</strong></span></td><td>Booleano</td><td>opzionale</td><td>Se fornito, imposta l’opzione di stampa <span class="emphasis"><strong>Blocking_Chars</strong></span> per questo elemento.</td></tr><tr><td>DateFormat_<span class="emphasis"><strong>n</strong></span></td><td>Booleano</td><td>opzionale</td><td>Se fornito, imposta l’opzione di stampa <span class="emphasis"><strong>DateFormat</strong></span> per questo elemento.</td></tr></tbody></table></div></div><br class="table-break"><p>Queste sono le voci che possono essere stampate individualmente su un assegno; necessitano tutte delle coordinate rispetto alla pagina dove devono essere stampate. La maggioranza di queste voci producono la stampa di un testo sul foglio ed è possibile, per ognuna di esse, specificare un carattere e un allineamento. Per esempio, l’importo in cifre di un assegno può essere stampato con la giustificazione a destra mentre, tutto il resto, giustificato a sinistra. Gli altri tipi devono avere dei parametri unici.</p><div class="table"><a name="check_table_types"></a><p class="title"><b>Tabella D.4. Tipi di voci per un singolo assegno</b></p><div class="table-contents"><table summary="Tipi di voci per un singolo assegno" border="1"><colgroup><col><col><col><col></colgroup><thead><tr><th>Nome</th><th>Valori obbligatorio</th><th>Valori facoltativi</th><th>Descrizione</th></tr></thead><tbody><tr><td>PAYEE</td><td>Coordinate</td><td>
                    <div class="literallayout"><p>Font<br>
Align<br>
Blocking_Chars<br>
                    </p></div>
                  </td><td>Questo valore del tipo indica a <strong class="application"><code>GnuCash</code></strong> di stampare il nome del beneficiario partendo dalle coordinate specificate.</td></tr><tr><td>DATE</td><td>Coordinate</td><td>
                    <div class="literallayout"><p>Font<br>
Align<br>
Blocking_Chars<br>
DateFormat<br>
                    </p></div>
                  </td><td>Questo valore del tipo indica a <strong class="application"><code>GnuCash</code></strong> di stampare la data partendo dalle coordinate specificate.</td></tr><tr><td>NOTES</td><td>Coordinate</td><td>
                    <div class="literallayout"><p>Font<br>
Align<br>
Blocking_Chars<br>
                    </p></div>
                  </td><td>Questo valore del tipo indica a <strong class="application"><code>GnuCash</code></strong> di stampare il campo delle note della transazione partendo dalle coordinate specificate.</td></tr><tr><td>CHECK_NUMBER</td><td>Coordinate</td><td>
                    <div class="literallayout"><p>Font<br>
Align<br>
Blocking_Chars<br>
                    </p></div>
                  </td><td>Questo valore del tipo indica a <strong class="application"><code>GnuCash</code></strong> di stampare il numero dell’assegno partendo dalle coordinate specificate.</td></tr><tr><td>MEMO</td><td>Coordinate</td><td>
                    <div class="literallayout"><p>Font<br>
Align<br>
Blocking_Chars<br>
                    </p></div>
                  </td><td>Questo valore del tipo indica a <strong class="application"><code>GnuCash</code></strong> di stampare il il campo promemoria della suddivisione partendo dalle coordinate specificate.</td></tr><tr><td>ACTION</td><td>Coordinate</td><td>
                    <div class="literallayout"><p>Font<br>
Align<br>
Blocking_Chars<br>
                    </p></div>
                  </td><td>Questo valore del tipo indica a <strong class="application"><code>GnuCash</code></strong> di stampare il campo dell’operazione di suddivisione partendo dalle coordinate specificate.</td></tr><tr><td>AMOUNT_WORDS</td><td>Coordinate</td><td>
                    <div class="literallayout"><p>Font<br>
Align<br>
Blocking_Chars<br>
                    </p></div>
                  </td><td>Questo valore del tipo indica a <strong class="application"><code>GnuCash</code></strong> di stampare l’importo in lettere dell’assegno partendo dalle coordinate specificate. L’importo apparirà nella forma <span class="emphasis"><strong>Un milione, due cento trenta quattro e 56/100</strong></span>.</td></tr><tr><td>AMOUNT_NUMBER</td><td>Coordinate</td><td>
                    <div class="literallayout"><p>Font<br>
Align<br>
Blocking_Chars<br>
                    </p></div>
                  </td><td>Questo valore del tipo indica a <strong class="application"><code>GnuCash</code></strong> di stampare l’importo in cifre dell’assegno partendo dalle coordinate specificate. L’importo apparirà nella forma <span class="emphasis"><strong>€1.234,56</strong></span>.</td></tr><tr><td>ADDRESS</td><td>Coordinate</td><td>
                    <div class="literallayout"><p>Font<br>
Align<br>
Blocking_Chars<br>
                    </p></div>
                  </td><td>Questo valore del tipo indica a <strong class="application"><code>GnuCash</code></strong> di stampare l’indirizzo alle coordinate specificate.</td></tr><tr><td>SPLITS_ACCOUNT</td><td>Coordinate</td><td>
                    <div class="literallayout"><p>Font<br>
Align<br>
Blocking_Chars<br>
                    </p></div>
                  </td><td>Questo valore del tipo indica a <strong class="application"><code>GnuCash</code></strong> di stampare i nomi dei conti per ogni suddivisione partendo dalle coordinate specificate. Vedere la nota sulla stampa delle suddivisioni.</td></tr><tr><td>SPLITS_AMOUNT</td><td>Coordinate</td><td>
                    <div class="literallayout"><p>Font<br>
Align<br>
Blocking_Chars<br>
                    </p></div>
                  </td><td>Questo valore del tipo indica a <strong class="application"><code>GnuCash</code></strong> di stampare l’importo per ogni suddivisione partendo dalle coordinate specificate. Gli importi sono stampati con il simbolo della valuta. Vedere la nota sulla stampa delle suddivisioni.</td></tr><tr><td>SPLITS_MEMO</td><td>Coordinate</td><td>
                    <div class="literallayout"><p>Font<br>
Align<br>
Blocking_Chars<br>
                    </p></div>
                  </td><td>Questo valore del tipo indica a <strong class="application"><code>GnuCash</code></strong> di stampare il campo del promemoria partendo dalle coordinate specificate. Vedere la nota sulla stampa delle suddivisioni.</td></tr><tr><td>TEXT</td><td>Coordinate, testo</td><td>
                    <div class="literallayout"><p>Font<br>
Align<br>
Blocking_Chars<br>
                    </p></div>
                  </td><td>Questo valore del tipo indica a <strong class="application"><code>GnuCash</code></strong> di stampare una stringa arbitraria partendo dalle coordinate specificate. La stringa da stampare è specificata dalla chiave <span class="emphasis"><strong>Text_n</strong></span>.</td></tr><tr><td>PICTURE</td><td>Coordinate, nome del file</td><td>(nessuno)</td><td>Questo valore del tipo indica a <strong class="application"><code>GnuCash</code></strong> di stampare un’immagine partendo dalle coordinate specificate. L’immagine da stampare è specificata attraverso la chiave <span class="emphasis"><strong>Filename_n</strong></span>. Questo tipo è riconosciuto solamente quando si utilizza GTK 2.10 o successiva.</td></tr></tbody></table></div></div><br class="table-break"><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Gli elementi SPLIT includono tutte le immissioni della suddivisione per la transazione a eccezione delle suddivisioni che coinvolgono il registro corrente. Normalmente questa è l’ultima suddivisione visualizzata quando sono mostrate le suddivisioni nel registro. Le coordinate definiscono la posizione delle informazioni della suddivisione rispetto all’angolo inferiore sinistro.</p></td></tr></table></div></div></div><div class="sect2" title="D.1.4. Creare dei file di formato per gli assegni"><div class="titlepage"><div><div><h3 class="title"><a name="check_format_notes"></a>D.1.4. Creare dei file di formato per gli assegni</h3></div></div></div><p>Creare un proprio file di formato per gli assegni è un’operazione piuttosto semplice. Il metodo più semplice consiste nel copiare un file di formato esistente dalla cartella del programma (generalmente <code class="filename">/usr/share/GnuCash/checks</code>) alla cartella <code class="filename">~/.GnuCash/checks</code>. È importante ricordarsi di cambiare il valore <span class="emphasis"><strong>guid</strong></span> per fare in modo che il nuovo file venga accettato da <strong class="application"><code>GnuCash</code></strong> e di cambiare il titolo in modo che sia di descrittivo. A questo punto è possibile cambiare e aggiungere i campi come si desidera. È possibile anche creare un nuovo file di formato premendo il pulsante <span class="guilabel"><strong>Salva formato</strong></span> nella pagina del <span class="guilabel"><strong>Formato personalizzato</strong></span> della finestra di stampa degli assegni.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">I nomi delle chiavi sono sensibili alle lettere maiuscole o minuscole. Se si avessero dei problemi con un file di formato per gli assegni, assicurarsi che tutti i nomi delle chiavi inizino con la lettera maiuscola.</p></td></tr></table></div></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="appendixd.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="fdl.html">Avanti &gt;&gt;&gt;</a></td></tr><tr><td width="40%" align="left">Appendice D. Formati di file ausiliari </td><td width="20%" align="center"><a accesskey="u" href="appendixd.html">Risali</a></td><td width="40%" align="right"> Appendice E. Documentazione sulla licenza libera GNU (in inglese)</td></tr></table></div></body></html>
