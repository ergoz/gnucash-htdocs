<html><head><meta http-equiv="Content-Type" content="text/html; charset=UTF-8"><title>7.5. Prestito personale a un amico (come fare)</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="chapter_loans.html" title="Capitolo 7. Prestiti"><link rel="prev" href="loans_mortgage1.html" title="7.4. Mutuo per la casa (come fare)"><link rel="next" href="loans_CarLoan.html" title="7.6. Prestito per l’auto (come fare)"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">7.5. Prestito personale a un amico (come fare)</th></tr><tr><td width="20%" align="left"><a accesskey="p" href="loans_mortgage1.html">&lt;&lt;&lt; Indietro</a> </td><th width="60%" align="center">Capitolo 7. Prestiti</th><td width="20%" align="right"> <a accesskey="n" href="loans_CarLoan.html">Avanti &gt;&gt;&gt;</a></td></tr></table><hr></hr></div><div class="sect1" title="7.5. Prestito personale a un amico (come fare)"><div class="titlepage"><div><div><h2 class="title" style="clear: both"><a name="loans_personalLoanToSomeOne"></a>7.5. Prestito personale a un amico (come fare)</h2></div></div></div><p>Il denaro non si chiede in prestito esclusivamente alla banca; a volte si può richiedere anche a dei famigliari o amici; addirittura può essere un amico a chiedere in prestito del denaro. In questo capitolo verrà descritto come comportarsi nel caso si voglia prestare del denaro.</p><p>L’esempio descritto sarà basato sulla seguente struttura dei conti.</p><div class="literallayout"><p><br>
-Attività<br>
   -Banca <br>
        -Conto bancario<br>
   -Denaro prestato<br>
        -Persona<br>
-Entrate<br>
   -Interessi in entrata<br>
        -Persona<br>
  </p></div><p>Questo esempio mostrerà come gestire un prestito personale di 2.000 EUR (valuta predefinita) al proprio amico di nome Mario</p><div class="sect2" title="7.5.1. Caratteristiche del prestito"><div class="titlepage"><div><div><h3 class="title"><a name="loans_personalLoanToSomeOne_loan"></a>7.5.1. Caratteristiche del prestito</h3></div></div></div><p>Mario desidera avere in prestito €2.000 e prevede di poter ripagare il prestito mensilmente nei 18 mesi seguenti. Dato che è un amico, (ma non così tanto) si decide di applicare un tasso di interesse annuale del 5%.</p><p>In conclusione si hanno i dati seguenti: </p><div class="itemizedlist"><ul class="itemizedlist" type="disc"><li class="listitem"><p>Importo del principale - €2.000</p></li><li class="listitem"><p>Termini - 18 mesi con 12 pagamenti per ogni anno</p></li><li class="listitem"><p>Tasso di interesse annuale: 5%</p></li><li class="listitem"><p>Importo del pagamento mensile: ??</p></li></ul></div><p>Come calcolare il pagamento mensile (cioè la rata) che Mario deve versare?</p><p>Sono disponibili diverse opzioni quali carta e penna, la calcolatrice di Linux, Il modulo Calc di Open Office, ma il metodo più semplice consiste nell’utilizzare il <span class="guilabel"><strong>calcolatore di prestiti</strong></span> incorporato in <strong class="application"><code>GnuCash</code></strong>. Esso fornisce un valore della rata pari a 115,56 €.</p><p>Per tenere una contabilità rigorosa è necessario conoscere la frazione che compete al principale e la frazione che compete agli interessi. A questo scopo occorre uno strumento più potente come il modulo <strong class="application"><code>Calc</code></strong> di <strong class="application"><code>OpenOffice</code></strong> e in particolare la funzione PMT.</p><div class="screenshot"><div class="mediaobject"><img src="figures/loans_PrivateLoanCalculation.png" alt="Calcolo dei dettagli del prestito personale"><div class="caption"><p>Vista dettagliata del prestito personale in favore di Mario</p></div></div></div></div><div class="sect2" title="7.5.2. Conti per il prestito"><div class="titlepage"><div><div><h3 class="title"><a name="loans_personalLoanToSomeOne_accounts"></a>7.5.2. Conti per il prestito</h3></div></div></div><p>Si inizi con i conti seguenti (tutti i conti hanno la stessa valuta, in questo caso EUR)</p><div class="literallayout"><p><br>
Attività:Banca:EUR<br>
Attività:Denaro prestato:Mario<br>
Entrate:Interessi in entrata:Mario<br>
Capitale:Bilanci di apertura:EUR<br>
  </p></div></div><div class="sect2" title="7.5.3. Prestare il denaro"><div class="titlepage"><div><div><h3 class="title"><a name="loans_personalLoanToSomeOne_InitialSetup"></a>7.5.3. Prestare il denaro</h3></div></div></div><p>Quando il denaro è stato dato all’amico, si è in effetti spostata la somma di denaro da un conto delle attività (come quello bancario, il conto corrente o simili) al conto delle attività denominato <span class="emphasis"><strong>Denaro prestato</strong></span>. Per registrare il movimento, è sufficiente inserire la seguente transazione nel conto <span class="emphasis"><strong>Attività:Denaro prestato:Amico</strong></span>.</p><div class="table"><a name="idp63765408"></a><p class="title"><b>Tabella 7.2. Prestito personale a un amico</b></p><div class="table-contents"><table summary="Prestito personale a un amico" border="1"><colgroup><col><col><col></colgroup><tbody><tr><td>Conto</td><td>Aumento</td><td>Diminuzione</td></tr><tr><td>Attività:Denaro prestato:Amico</td><td>€2.000</td><td> </td></tr><tr><td>Attività:Banca:EUR</td><td> </td><td>€2.000</td></tr></tbody></table></div></div><p><br class="table-break"></p><div class="screenshot"><div class="mediaobject"><img src="figures/loans_PrivateLoanInitial.png" alt="Denaro prestato"><div class="caption"><p>Struttura dei conti dopo aver dato in prestito il denaro</p></div></div></div></div><div class="sect2" title="7.5.4. Ricevere il primo pagamento"><div class="titlepage"><div><div><h3 class="title"><a name="loans_personalLoanToSomeOne_FirstPayment"></a>7.5.4. Ricevere il primo pagamento</h3></div></div></div><p>Alla ricezione del primo pagamento (€115,56), sarà necessario determinare la quota che compete al principale e quella di competenza degli interessi.</p><div class="itemizedlist"><ul class="itemizedlist" type="disc"><li class="listitem"><p>Importo del prestito da restituire per il mese corrente = €2,000</p></li><li class="listitem"><p>Pagamento mensile = €115,56</p></li><li class="listitem"><p>Scomposizione del pagamento</p></li><li class="listitem"><p>5%/12 x €2.000 = €8,33 Interesse</p></li><li class="listitem"><p>€115,56 - €8,33 = €107,23 Principale</p></li></ul></div><p>In <strong class="application"><code>GnuCash</code></strong> questi dati sono inseriti come nel seguito</p><div class="screenshot"><div class="mediaobject"><img src="figures/loans_PrivateLoanFirstPayment.png" alt="Primo pagamento"><div class="caption"><p>Vista dettagliata del primo pagamento</p></div></div></div><p>Il saldo del prestito di Mario è ora €2.000 - €107,23 = €1.892,77</p></div><div class="sect2" title="7.5.5. Ricevere il secondo pagamento"><div class="titlepage"><div><div><h3 class="title"><a name="loans_personalLoanToSomeOne_SecondPayment"></a>7.5.5. Ricevere il secondo pagamento</h3></div></div></div><p>Al ricevimento del secondo pagamento (€115,56), sarà di nuovo necessario determinare le quote che competono al principale e agli interessi.</p><div class="itemizedlist"><ul class="itemizedlist" type="disc"><li class="listitem"><p>Importo del prestito da restituire per il mese corrente = €1.892,77</p></li><li class="listitem"><p>Pagamento mensile = €115,56</p></li><li class="listitem"><p>Scomposizione del pagamento</p></li><li class="listitem"><p>5%/12 x €1.892,77 = €7,89 Interesse</p></li><li class="listitem"><p>€115,56 - €7,89 = €107,67 Principale</p></li></ul></div><p>In <strong class="application"><code>GnuCash</code></strong> questi dati sono inseriti come nel seguito</p><div class="screenshot"><div class="mediaobject"><img src="figures/loans_PrivateLoanSecondPayment.png" alt="Secondo pagamento"><div class="caption"><p>Vista dettagliata del secondo pagamento</p></div></div></div><p>Il saldo del prestito a Mario è ora di €1.892,77 - €107,67 = €1.785,10</p><p>La struttura dei conti è ora come questa</p><div class="screenshot"><div class="mediaobject"><img src="figures/loans_PrivateLoanSecondPaymentAccounts.png" alt="La struttura dei conti dopo la seconda rata"><div class="caption"><p>La struttura dei conti dopo la seconda rata</p></div></div></div><p>Come si nota, l’importo degli interessi e del principale cambiano ogni mese; così per ogni pagamento che si riceve è necessario calcolare gli importi corretti per le varie suddivisioni da inserire nella transazione.</p><p>L’importo dell’interesse diminuirà per ogni pagamento che si riceve (essendo calcolato su un valore del prestito sempre più piccolo), fino all’ultima rata in cui l’importo degli interessi sarà prossimo allo zero. Si esamini la figura dell vista dettagliata del prestito personale a Mario per maggiori dettagli.</p></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="loans_mortgage1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="loans_CarLoan.html">Avanti &gt;&gt;&gt;</a></td></tr><tr><td width="40%" align="left">7.4. Mutuo per la casa (come fare) </td><td width="20%" align="center"><a accesskey="u" href="chapter_loans.html">Risali</a></td><td width="40%" align="right"> 7.6. Prestito per l’auto (come fare)</td></tr></table></div></body></html>
