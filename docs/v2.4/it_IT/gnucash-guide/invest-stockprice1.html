<html><head><meta http-equiv="Content-Type" content="text/html; charset=UTF-8"><title>8.6. Impostare il prezzo delle quote</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="chapter_invest.html" title="Capitolo 8. Investimenti"><link rel="prev" href="invest-buy-stock1.html" title="8.5. Acquistare le quote"><link rel="next" href="invest-sell1.html" title="8.7. Vendere le azioni"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">8.6. Impostare il prezzo delle quote</th></tr><tr><td width="20%" align="left"><a accesskey="p" href="invest-buy-stock1.html">&lt;&lt;&lt; Indietro</a> </td><th width="60%" align="center">Capitolo 8. Investimenti</th><td width="20%" align="right"> <a accesskey="n" href="invest-sell1.html">Avanti &gt;&gt;&gt;</a></td></tr></table><hr></hr></div><div class="sect1" title="8.6. Impostare il prezzo delle quote"><div class="titlepage"><div><div><h2 class="title" style="clear: both"><a name="invest-stockprice1"></a>8.6. Impostare il prezzo delle quote</h2></div></div></div><p>Il valore di una commodity, come quello di un’azione, deve essere impostato. I conti per le azioni tengono traccia della quantità di azioni in proprio possesso, ma il valore dell’azione è impostato nella finestra dell’<span class="emphasis"><strong>Editor prezzi</strong></span>. I valori impostati nell’<span class="guilabel"><strong>editor prezzi</strong></span> possono essere aggiornati manualmente o automaticamente.</p><div class="sect2" title="8.6.1. Impostare per la prima volta l’editor dei prezzi"><div class="titlepage"><div><div><h3 class="title"><a name="invest-stockprice-initial2"></a>8.6.1. Impostare per la prima volta l’editor dei prezzi</h3></div></div></div><p>Per utilizzare l’<span class="guilabel"><strong>editor prezzi</strong></span> per registrare il prezzo di un’azione, occorre prima di tutto inserire l’azione. Per farlo, aprire l’<span class="guilabel"><strong>editor prezzi</strong></span> (<span class="guimenu"><strong>Strumenti</strong></span> → <span class="guimenuitem"><strong>Editor prezzi</strong></span>) e premere il pulsante <span class="guibutton">Aggiungi</span>. La prima volta che viene inserita una commodity/azione, in questa finestra saranno presenti solamente dei pulsanti di controllo in basso. Selezionare la commodity che si vuole inserire nell’<span class="guilabel"><strong>editor prezzi</strong></span>. A questo punto, inserire il prezzo della commodity manualmente. Sono presenti 5 campi nella finestra di una nuova commodity:</p><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Titolo</strong></span> - il nome della commodity, deve essere scelto dalla lista che compare premendo <span class="guibutton">Seleziona...</span>.</p></li><li class="listitem"><p><span class="guilabel"><strong>Valuta</strong></span> - la valuta in cui il prezzo è espresso.</p></li><li class="listitem"><p><span class="guilabel"><strong>Data</strong></span> - data di validità del prezzo.</p></li><li class="listitem"><p><span class="guilabel"><strong>Tipo</strong></span> - uno tra: <span class="guilabel"><strong>Offerta</strong></span> (il prezzo di acquisto sul mercato), <span class="guilabel"><strong>Domanda</strong></span> (il prezzo di vendita sul mercato), <span class="guilabel"><strong>Ultimo</strong></span> (il prezzo dell’ultima transazione), <span class="guilabel"><strong>Valore netto delle attività</strong></span> o <span class="guilabel"><strong>Sconosciuto</strong></span>. Le quote per le azioni e le valute sono generalmente fornite come <span class="emphasis"><strong>offerta</strong></span>, <span class="emphasis"><strong>domanda</strong></span> o <span class="emphasis"><strong>ultimo</strong></span>. Per le altre commodity, selezionare semplicemente <span class="guilabel"><strong>Sconosciuto</strong></span>. Questa opzione è solo a titolo informativo e non è utilizzata da <strong class="application"><code>GnuCash.</code></strong></p></li><li class="listitem"><p><span class="guilabel"><strong>Prezzo</strong></span> - il prezzo di una unità di questa commodity.</p></li></ul></div><p>Esempio di come aggiungere la commodity AMZN dall’<span class="guilabel"><strong>Editor prezzi</strong></span>, con un valore iniziale di €40,50 per azione.</p><div class="screenshot"><div class="mediaobject"><img src="figures/invest_peditor.png" alt="Editor prezzi"><div class="caption"><p>Aggiunta della commodity AMZN all’editor prezzi, impostando un valore iniziale di €40,50 per azione.</p></div></div></div><p>Premere <span class="guibutton">OK</span> al termine. Una volta eseguita l’impostazione iniziale della commodity nell’<span class="guilabel"><strong>editor prezzi</strong></span>, non sarà necessario effettuarlo di nuovo, anche nell’eventualità che si utilizzi questa commodity in un altro conto.</p></div><div class="sect2" title="8.6.2. Impostazione manuale del prezzo delle azioni"><div class="titlepage"><div><div><h3 class="title"><a name="invest-stockprice-manual2"></a>8.6.2. Impostazione manuale del prezzo delle azioni</h3></div></div></div><p>Se il prezzo della commodity (azione) cambia, è possibile aggiustarne il valore dall’<span class="guilabel"><strong>editor prezzi</strong></span>, selezionando poi la commodity, premendo il pulsante <span class="guibutton">modifica</span> e inserendo il nuovo prezzo.</p><div class="screenshot"><div class="mediaobject"><img src="figures/invest_peditor2.png" alt="Editor prezzi"><div class="caption"><p>La finestra principale dell’editor prezzi, che mostra la lista di tutte le commodity inserite.</p></div></div></div></div><div class="sect2" title="8.6.3. Configurazione per la ricezione automatica delle quotazioni"><div class="titlepage"><div><div><h3 class="title"><a name="invest-stockprice-auto2"></a>8.6.3. Configurazione per la ricezione automatica delle quotazioni</h3></div></div></div><p>Se si hanno più di un paio di titoli o azioni ci sis tancherà presto di aggiornarne il prezzo costantemente. <strong class="application"><code>GnuCash</code></strong> è in grado di recuperare automaticamente il prezzo più recente per le proprie commodity utilizzando una connessione a internet. Questo è reso possibile dal modulo <strong class="application"><code>Finance::Quote</code></strong> di <strong class="application"><code>Perl</code></strong>, che deve essere installato per poter abilitare questa funzionalità.</p><p>Per determinare se il modulo di <strong class="application"><code>Perl</code></strong> <strong class="application"><code>Finance::Quote</code></strong> è già installato sul proprio sistema, scrivere nel terminale <span class="command"><strong>perldoc Finance::Quote</strong></span> e controllare se è disponibile la documentazione. Se questa è presente, allora il modulo è installato, contrariamente no.</p><div class="sect3" title="8.6.3.1. Installare Finance::Quote"><div class="titlepage"><div><div><h4 class="title"><a name="invest-stockprice-auto-install3"></a>8.6.3.1. Installare <strong class="application"><code>Finance::Quote</code></strong></h4></div></div></div><p><span class="emphasis"><strong>Microsoft Windows:</strong></span>
	</p><div class="itemizedlist"><ul class="itemizedlist" type="disc"><li class="listitem"><p>Chiude <strong class="application"><code>GnuCash</code></strong>.</p></li><li class="listitem"><p>È necessario aver installato <a class="ulink" href="http://www.activestate.com/store/activeperl" target="_top">ActivePerl</a></p></li><li class="listitem"><p>Eseguire <span class="emphasis"><strong>Installa la funzione di ricerca delle quotazioni online</strong></span> nella cartella <strong class="application"><code>GnuCash</code></strong> del menu <span class="quote">«<span class="quote">Start</span>»</span>.</p></li></ul></div><p>
        </p><p><span class="emphasis"><strong>Mac OS X:</strong></span> è necessario avere installato XCode. XCode è un elemento opzionale del DVD di installazione della distribuzione di OSX. Eseguire l’applicazione <span class="emphasis"><strong>Aggiorna Finance Quote</strong></span> nel dmg di <strong class="application"><code>GnuCash</code></strong>. È possibile eseguirla dal dmg o copiarla nella stessa cartella in cui è stato copiato <strong class="application"><code>GnuCash</code></strong>. Verrà aperta una finestra del terminale ed eseguito uno script che porrà diverse domande. Accettare le risposte predefinite a meno che non si conoscano gli effetti di ogni risposta.</p><p><span class="emphasis"><strong>Linux:</strong></span></p><div class="itemizedlist"><ul class="itemizedlist" type="disc"><li class="listitem"><p>Chiudere qualsiasi istanza di <strong class="application"><code>GnuCash</code></strong> in esecuzione.</p></li><li class="listitem"><p>Trovare il percorso in cui è installato <strong class="application"><code>GnuCash</code></strong> ricercando il termine <strong class="application"><code>gnc-fq-update</code></strong>.</p></li><li class="listitem"><p>Spostarsi in quella cartella e aprire una shell di root.</p></li><li class="listitem"><p>Eseguire il comando <span class="command"><strong>gnc-fq-update</strong></span></p></li></ul></div><p> Verrà lanciata una sessione di aggiornamento <strong class="application"><code>Perl</code></strong> CPAN che si collegherà a internet e installerà il modulo <strong class="application"><code>Finance::Quote</code></strong> sul proprio sistema. Il programma gnc-fq-update è interattivo, comunque, nella maggior parte dei sistemi, si dovrebbe essere in grado di rispondere <span class="quote">«<span class="quote">no</span>»</span> alla prima domanda <span class="quote">«<span class="quote">Are you ready for manual configuration? [yes]</span>»</span>. L’aggiornamento continuerà da questo punto in modo automatico.</p><p>Quando l’installazione è terminata, eseguire il programma di test <span class="quote">«<span class="quote">gnc-fq-dump</span>»</span>, nella stessa cartella, distribuito con <strong class="application"><code>GnuCash</code></strong> per verificare se <strong class="application"><code>Finance::Quote</code></strong> è installato e funziona correttamente.</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Se non ci si sente sicuri nell’esecuzione di questi passaggi, è possibile contattare la lista di discussione degli utenti di <strong class="application"><code>GnuCash</code></strong> (<code class="email">&lt;<a class="email" href="mailto:gnucash-user@gnucash.org">gnucash-user@gnucash.org</a>&gt;</code>) per chiedere aiuto o andare nell canale IRC di <strong class="application"><code>GnuCash</code></strong> su irc.gnome.org. È anche possibile saltare questi passaggi e aggiornare manualmente i prezzi delle proprie azioni.</p></td></tr></table></div></div><div class="sect3" title="8.6.3.2. Impostare i titoli per le quotazioni online"><div class="titlepage"><div><div><h4 class="title"><a name="invest-stockprice-auto-configure3"></a>8.6.3.2. Impostare i titoli per le quotazioni online</h4></div></div></div><p>Con il modulo <strong class="application"><code>Finance::Quote</code></strong> installato e correttamente funzionante, si devono impostare i propri titoli in <strong class="application"><code>GnuCash</code></strong> al fine di utilizzare questa funzione per ottenere automaticamente le informazioni aggiornate sui prezzi. Ogni qualvolta si intende creare dei nuovi titoli o modificarne di già esistenti, utilizzare la funzione <span class="guimenu"><strong>Strumenti</strong></span> → <span class="guimenuitem"><strong>Editor titoli</strong></span>, per modificare il titolo e abilitare l’opzione <span class="guilabel"><strong>Ricevi quotazioni</strong></span>. Sarà quindi possibile modificare l’impostazione per il <span class="guilabel"><strong>Tipo di fonte</strong></span>, aprendo il menu a comparsa per indicare le fonti specifiche e selezionare il <span class="guilabel"><strong>Fuso orario</strong></span> per le quotazioni. Al termine delle modifiche, premere <span class="guibutton">Chiudi</span> per chiudere la finestra dell’<span class="guilabel"><strong>editor titoli</strong></span> e tornare all’<span class="guilabel"><strong>editro prezzi</strong></span>; premere poi il pulsante <span class="guibutton">Ricevi quotazioni</span> per aggiornare i prezzi delle azioni tramite internet.</p><p>Il comando <span class="command"><strong>gnucash --add-price-quotes $HOME/gnucash-filename</strong></span> può essere utilizzato per prelevare il prezzo corrente delle proprie azioni. Il file specificato <code class="filename">$HOME/gnucash-filename</code> dipende dal nome e della posizione del proprio file dei dati. Questo può essere determinato dal nome visualizzato nella cornice in alto della finestra di <strong class="application"><code>GnuCash</code></strong>, prima del simbolo <span class="quote">«<span class="quote">-</span>»</span>. Il nome del file può anche essere rintracciato nel menu <span class="guimenu"><strong>File</strong></span>: il primo elemento della lista, a cui è associato il numero 1, è il nome del file attualmente aperto.</p><p>Questa procedura può essere automatizzata creando un comando di <strong class="application"><code>crontab</code></strong>. Per esempio, per aggiornare il proprio file il venerdì sera (alle 16:00) dopo la chiusura della borsa (l’orario può essere diverso a seconda del fuso), è possibile aggiungere il comando seguente alla propria lista di <strong class="application"><code>crontab</code></strong>:</p><p>0 16 * * 5 gnucash --add-price-quotes $HOME/nome-del-file-di-gnucash &gt; /dev/null 2&gt;&amp;1</p><p>È importante ricordare che i <span class="quote">«<span class="quote">prezzi</span>»</span> dei fondi comuni rappresentano dei <span class="quote">«<span class="quote">valori di capitale netto</span>»</span> (<acronym class="acronym">NAV</acronym>) e richiedono diverse ore dopo la chiusura dei mercati per essere disponibili. Se i <acronym class="acronym">NAV</acronym> vengono scaricati prima del giorno in cui vengono determinati, si riceveranno i valori del giorno precedente.</p></div></div><div class="sect2" title="8.6.4. Mostrare i valori delle quotazioni"><div class="titlepage"><div><div><h3 class="title"><a name="invest-stockprice-view2"></a>8.6.4. Mostrare i valori delle quotazioni</h3></div></div></div><p>La finestra principale del conto, di default, mostra esclusivamente la quantità di ogni commodity che si possiede, nella colonna con l’intestazione <span class="guilabel"><strong>Totale</strong></span>. Nel caso delle azioni, questa commodity è rappresentata dal numero di quote. Spesso, comunque, si desidera visualizzare il valore delle proprie azioni in termini di valuta. Questo è possibile selezionando la scheda denominata <span class="guilabel"><strong>conti</strong></span>, facendo clic sul pulsante <span class="guibutton">Opzioni</span> nella <span class="emphasis"><strong>barra del titolo</strong></span> (la piccola freccia verso il basso nel lato destro della finestra principale) e selezionando l’opzione di visualizzazione del campo <span class="quote">«<span class="quote">Totale (EUR)</span>»</span>. Verrà inserita una nuova colonna, nella finestra principale, intitolata <span class="guilabel"><strong>Totale (EUR)</strong></span> che esprimerà il valore di tutte le commodity nella valuta del resoconto.</p><div class="screenshot"><div class="mediaobject"><img src="figures/invest_stockvalue.png" alt="Visualizzazione del valore delle azioni"><div class="caption"><p>Visualizzazione del valore di un’azione nella finestra principale utilizzando il Totale nelle opzioni della valuta del resoconto.</p></div></div></div></div><div class="sect2" title="8.6.5. Selezionare la «fonte del prezzo» nei resoconti del valore delle azioni"><div class="titlepage"><div><div><h3 class="title"><a name="invest-stockprice-report"></a>8.6.5. Selezionare la <span class="quote">«<span class="quote">fonte del prezzo</span>»</span> nei resoconti del valore delle azioni</h3></div></div></div><p>La maggior parte dei resoconti per le attività forniti da <strong class="application"><code>GnuCash</code></strong>, presentano diverse opzioni che premettono di configurare e modificare un certo numero di parametri. La finestra delle opzioni viene visualizzata selezionando la scheda del resoconto e selezionando il pulsante <span class="guibutton">Opzioni</span> sulla <span class="emphasis"><strong>barra degli strumenti</strong></span> o selezionando il menu <span class="guimenu"><strong>Modifica</strong></span> → <span class="guimenuitem"><strong>Opzioni resoconto</strong></span>. La scheda <span class="guilabel"><strong>Generale</strong></span> nella finestra che verrà aperta, contiene vari parametri relativi al resoconto; uno di questi è la <span class="guilabel"><strong>Fonte del prezzo</strong></span> che permette di scegliere fra tre metodi alternativi per determinare il prezzo delle azioni riportato nel resoconto:</p><div xmlns="http://www.w3.org/TR/xhtml1/transitional" xmlns:doc="http://nwalsh.com/xsl/documentation/1.0" class="note" style="margin-left: 0.5in; margin-right: 0.5in;"><table border="0"><tr><td rowspan="2" align="center" valign="top" width="25"><img src="./stylesheet/note.png"></img></td><th align="left" valign="top">Nota</th></tr><tr><td colspan="2" align="left" valign="top"><p xmlns="">Nell’esempio seguente, il resoconto è una personalizzazione del resoconto di <span class="emphasis"><strong>Bilancio medio</strong></span> presente nel sottomenu di <span class="guisubmenu"><strong>Attività e passività</strong></span>.</p></td></tr></table></div><div class="screenshot"><div class="mediaobject"><img src="figures/invest_stockvalue_report_options.png" alt="Determinare le fonti dei prezzi delle azioni per i resoconti"><div class="caption"><p>Determinazione del valore di un’azione in un resoconto impostando l’opzione della fonte del prezzo.</p></div></div></div><div class="itemizedlist"><ul class="itemizedlist" type="disc"><li class="listitem"><p><span class="guilabel"><strong>Media pesata</strong></span> - fornisce un grafico del prezzo pesato su tutte le <span class="emphasis"><strong>transazioni</strong></span>. <span class="emphasis"><strong>NON</strong></span> verrà considerato il prezzo definito nell’ editor prezzi.</p></li><li class="listitem"><p><span class="guilabel"><strong>Più recente</strong></span> - visualizza il valore delle azioni nel tempo basandosi unicamente sul prezzo <span class="emphasis"><strong>più recente</strong></span> disponibile dall’editor dei prezzi. Il prezzo che figura nelle transazioni <span class="emphasis"><strong>NON</strong></span> è considerato.</p></li><li class="listitem"><p><span class="guilabel"><strong>Più vicino temporalmente</strong></span> - il grafico è basato esclusivamente sui prezzi disponibili nell’editor prezzi. Il valore delle proprie azioni a ogni passo temporale è calcolato in base al valore più vicino temporalmente disponibile nell’editor dei prezzi.</p></li></ul></div><div class="screenshot"><div class="mediaobject"><img src="figures/invest_stockvalue_report.png" alt="Un istogramma delle attività ottenuto basandosi sul prezzo Più vicino temporalmente."><div class="caption"><p>Prevedere quale valore avrebbero avuto le proprie azioni sui mercati azionari.</p></div></div></div></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="invest-buy-stock1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="invest-sell1.html">Avanti &gt;&gt;&gt;</a></td></tr><tr><td width="40%" align="left">8.5. Acquistare le quote </td><td width="20%" align="center"><a accesskey="u" href="chapter_invest.html">Risali</a></td><td width="40%" align="right"> 8.7. Vendere le azioni</td></tr></table></div></body></html>
