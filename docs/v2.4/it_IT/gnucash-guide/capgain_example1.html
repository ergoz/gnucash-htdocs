<html><head><meta http-equiv="Content-Type" content="text/html; charset=UTF-8"><title>9.4. Esempio</title><meta name="generator" content="DocBook XSL Stylesheets V1.75.2"><link rel="home" href="index.html" title="Guida ai concetti e manuale di GnuCash"><link rel="up" href="chapter_capgain.html" title="Capitolo 9. Guadagni in conto capitale"><link rel="prev" href="capgain_accounts1.html" title="9.3. Impostare i conti"><link rel="next" href="capgain_tax1.html" title="9.5. Tassazione"></head><body bgcolor="white" text="black" link="#0000FF" vlink="#840084" alink="#0000FF"><div xmlns="http://www.w3.org/TR/xhtml1/transitional" class="navheader"><table width="100%" summary="Navigation header"><tr><th colspan="3" align="center">9.4. Esempio</th></tr><tr><td width="20%" align="left"><a accesskey="p" href="capgain_accounts1.html">&lt;&lt;&lt; Indietro</a> </td><th width="60%" align="center">Capitolo 9. Guadagni in conto capitale</th><td width="20%" align="right"> <a accesskey="n" href="capgain_tax1.html">Avanti &gt;&gt;&gt;</a></td></tr></table><hr></hr></div><div class="sect1" title="9.4. Esempio"><div class="titlepage"><div><div><h2 class="title" style="clear: both"><a name="capgain_example1"></a>9.4. Esempio</h2></div></div></div><p>Si supponga di acquistare un bene per cui si prevede un aumento del valore, quale un quadro di Degas, e di volerne tenere traccia (se ne occuperà la compagnia di assicurazione, anche se nessun altro lo farà).</p><p>Si inizi con una struttura dei conti simile a quella mostrata nella sezione <a class="xref" href="capgain_accounts1.html" title="9.3. Impostare i conti">Sezione 9.3, «Impostare i conti»</a>, rimpiazzando però il <span class="quote">«<span class="quote">BENE1</span>»</span> con <span class="quote">«<span class="quote">Degas</span>»</span> e rimuovendo i conti del <span class="emphasis"><strong>BENE2</strong></span>. Si assumerà che il quadro di Degas abbia un valore iniziale di centomila euro. Si inizi trasferendo al proprio conto bancario €100.000 e poi si trasferiscano di nuovo al conto <span class="emphasis"><strong>Attività:Beni immobili:Degas:Costo</strong></span> (la transazione di acquisto del bene). Si dovrebbe ora avere una finestra principale dei conti simile a questa:</p><div class="screenshot"><div class="mediaobject"><img src="figures/capgain_appmain.png" alt="Finestra principale di rivalutazione del bene"><div class="caption"><p>La finestra principale dell’esempio sulla rivalutazione di un bene</p></div></div></div><div class="sect2" title="9.4.1. Guadagni non realizzati"><div class="titlepage"><div><div><h3 class="title"><a name="capgain_exampleunrealized2"></a>9.4.1. Guadagni non realizzati</h3></div></div></div><p>Un mese dopo, si ha ragione di credere che il valore del quadro sia aumentato di €10.000 (un guadagno non realizzato). Per registrare questo aumento, occorre inserire un trasferimento di €10.000 dal conto dei propri <span class="emphasis"><strong>guadagni accumulabili</strong></span> (<span class="emphasis"><strong>Entrate:Guadagni non realizzati</strong></span>) al conto dei <span class="emphasis"><strong>guadagni non realizzati</strong></span> (<span class="emphasis"><strong>Attività:Beni immobili:Degas:Guadagni non realizzati</strong></span>). La finestra principale assomiglierà a questa:</p><div class="screenshot"><div class="mediaobject"><img src="figures/capgain_app2main.png" alt="Finestra principale di rivalutazione del bene"><div class="caption"><p>La struttura dei conti dopo l’inserimento del guadagno non realizzato</p></div></div></div></div><div class="sect2" title="9.4.2. Vendere"><div class="titlepage"><div><div><h3 class="title"><a name="capgain_examplesell2"></a>9.4.2. Vendere</h3></div></div></div><p>Si supponga che un altro mese dopo i prezzi dei quadri di Degas siano saliti ancora un po’, in questo caso di circa €20.000, come dalle proprie stime. Puntualmente si registreranno i €20.000 come entrate derivanti da guadagni non realizzati; poi si decide di vendere il quadro.</p><p>Si presentano tre possibilità: si potrebbero aver <span class="emphasis"><strong>correttamente stimato</strong></span> i guadagni non realizzati, <span class="emphasis"><strong>sottostimato</strong></span> i guadagni non realizzati o <span class="emphasis"><strong>sovrastimato</strong></span> i guadagni non realizzati.</p><div class="orderedlist"><ol class="orderedlist" type="1"><li class="listitem"><p><span class="emphasis"><strong>Stima accurata</strong></span> dei guadagni non realizzati.</p><p>Le proprie stime ottimistiche del prezzo del quadro erano corrette. Prima di tutto si deve registrare che i profitti ottenuti sono ora guadagni realizzati, e non guadagni non realizzati. Questo si effettua trasferendo le entrate dal conto <span class="emphasis"><strong>Entrate:Guadagni non realizzati</strong></span> al conto <span class="emphasis"><strong>Entrate:Guadagni realizzati</strong></span>.</p><p>In secondo luogo, occorre accreditare il conto bancario con il prezzo di vendita del quadro. Questo denaro proviene direttamente dal sottoconto <span class="emphasis"><strong>Attività:Beni immobili:Degas</strong></span>. Si trasferisca l’intero valore del conto <span class="emphasis"><strong>Attività:Beni immobili:Degas:Costo</strong></span> nel conto <span class="emphasis"><strong>Attività:Beni immobili:Conto risparmio</strong></span> e l’intero valore del conto <span class="emphasis"><strong>Attività:Beni immobili:Degas:Guadagni non realizzati</strong></span> nel conto <span class="emphasis"><strong>Attività:Attività correnti:Conto risparmio</strong></span>.</p><p>Queste transazioni dovrebbero apparire così:</p><div class="table"><a name="id2807777"></a><p class="title"><b>Tabella 9.1. Convertire un guadagno accumulato in un guadagno realizzato</b></p><div class="table-contents"><table summary="Convertire un guadagno accumulato in un guadagno realizzato" border="1"><colgroup><col><col><col><col></colgroup><tbody><tr><td><span class="emphasis"><strong>Conto</strong></span></td><td><span class="emphasis"><strong>Trasferimento a</strong></span></td><td><span class="emphasis"><strong>Importo della transazione</strong></span></td><td><span class="emphasis"><strong>Totale del conto</strong></span></td></tr><tr><td>Entrate:Guadagni non realizzati</td><td>Entrate:Guadagni realizzati</td><td>€30.000</td><td>€0</td></tr><tr><td>Attività:Beni immobili:Degas:Costo</td><td>Attività:Attività correnti:Conto risparmio</td><td>€100.000</td><td>€0</td></tr><tr><td>Attività:Beni immobili:Degas:Guadagni non realizzati</td><td>Attività:Attività correnti:Conto risparmio</td><td>€30.000</td><td>€0</td></tr></tbody></table></div></div><p><br class="table-break"></p><p>Questo porta i saldi dei conti <span class="emphasis"><strong>Attività:Attività correnti:Conto risparmio</strong></span> e <span class="emphasis"><strong>Entrate:Guadagni realizzati</strong></span> a un totale rispettivamente di €130.000 ed €30.000.</p><div class="screenshot"><div class="mediaobject"><img src="figures/capgain_app3main.png" alt="Finestra principale di rivalutazione del bene"><div class="caption"><p>La struttura dei conti dopo l’inserimento dei guadagni realizzati</p></div></div></div></li><li class="listitem"><p><span class="emphasis"><strong>Sottostima</strong></span> dei guadagni non realizzati.</p><p>Si è stati troppo ottimisti nella valutazione del quadro. Invece dei €130.000 di valore ipotizzati, il quadro viene valutato a €120000. Si decide comunque di vendere, dato che comunque il valore è superiore ai soldi spesi per l’acquisto. I numeri cambiano di poco e non drasticamente.</p><p>Le transazioni dovrebbero apparire come nell’immagine seguente (si osservi che l’ultima transazione che bilancia i conti dei <span class="emphasis"><strong>Guadagni non realizzati</strong></span>):</p><div class="table"><a name="id2807944"></a><p class="title"><b>Tabella 9.2. Convertire un guadagno accumulato in un guadagno realizzato</b></p><div class="table-contents"><table summary="Convertire un guadagno accumulato in un guadagno realizzato" border="1"><colgroup><col><col><col><col></colgroup><tbody><tr><td><span class="emphasis"><strong>Conto</strong></span></td><td><span class="emphasis"><strong>Trasferimento a</strong></span></td><td><span class="emphasis"><strong>Importo della transazione</strong></span></td><td><span class="emphasis"><strong>Totale del conto</strong></span></td></tr><tr><td>Entrate:Guadagni non realizzati</td><td>Entrate:Guadagni realizzati</td><td>€20.000</td><td>€10.000</td></tr><tr><td>Attività:Beni immobili:Degas:Costo</td><td>Attività:Attività correnti:Conto risparmio</td><td>€100.000</td><td>€0</td></tr><tr><td>Attività:Beni immobili:Degas:Guadagni non realizzati</td><td>Attività:Attività correnti:Conto risparmio</td><td>€20.000</td><td>€10.000</td></tr><tr><td>Attività:Beni immobili:Degas:Guadagni non realizzati</td><td>Entrate:Guadagni non realizzati</td><td>€10.000</td><td>€0</td></tr></tbody></table></div></div><p><br class="table-break"></p><p>Questo porta i saldi dei conti <span class="emphasis"><strong>Attività:Attività correnti:Conto risparmio</strong></span> e <span class="emphasis"><strong>Entrate:Guadagni realizzati</strong></span> a un totale rispettivamente di €120.000 ed €20.000.</p></li><li class="listitem"><p><span class="emphasis"><strong>Sovrastima</strong></span> dei guadagni non realizzati.</p><p>Si supponga di riuscire a vendere il quadro a un prezzo superiore alle proprie più rosee previsioni: €150.000. Il plusvalore è, di nuovo, trattato come un guadagno, cioè un’entrata.</p><p>Le transazioni dovrebbero apparire come nell’immagine seguente (si osservi che l’ultima transazione che bilancia i conti dei guadagni non realizzati):</p><div class="table"><a name="id2808090"></a><p class="title"><b>Tabella 9.3. Convertire un guadagno accumulato in un guadagno realizzato</b></p><div class="table-contents"><table summary="Convertire un guadagno accumulato in un guadagno realizzato" border="1"><colgroup><col><col><col><col></colgroup><tbody><tr><td><span class="emphasis"><strong>Conto</strong></span></td><td><span class="emphasis"><strong>Trasferimento a</strong></span></td><td><span class="emphasis"><strong>Importo della transazione</strong></span></td><td><span class="emphasis"><strong>Totale del conto</strong></span></td></tr><tr><td>Entrate:Guadagni non realizzati</td><td>Entrate:Guadagni realizzati</td><td>€50.000</td><td>€-20.000</td></tr><tr><td>Attività:Beni immobili:Degas:Costo</td><td>Attività:Attività correnti:Conto risparmio</td><td>€100.000</td><td>€0</td></tr><tr><td>Attività:Beni immobili:Degas:Guadagni non realizzati</td><td>Attività:Attività correnti:Conto risparmio</td><td>€50.000</td><td>€-20.000</td></tr><tr><td>Entrate:Guadagni non realizzati</td><td>Attività:Beni immobili:Degas:Guadagni non realizzati</td><td>€20.000</td><td>€0</td></tr></tbody></table></div></div><p><br class="table-break"></p><p>Questo porta i saldi dei conti <span class="emphasis"><strong>Attività:Attività correnti:Conto risparmio</strong></span> e <span class="emphasis"><strong>Entrate:Guadagni realizzati</strong></span> a un totale rispettivamente di €150.000 ed €50.000.</p></li></ol></div></div><div class="sect2" title="9.4.3. Avvertimenti riguardanti le valutazioni"><div class="titlepage"><div><div><h3 class="title"><a name="capgain_examplecaution2"></a>9.4.3. Avvertimenti riguardanti le valutazioni</h3></div></div></div><p>Come mostrato nell’esempio, per i beni non finanziari, può risultare difficile stimare il valore <span class="quote">«<span class="quote">vero</span>»</span> di un bene. È facile convincersi di essere ricchi sulla base di stime discutibili che non riflettono il proprio <span class="quote">«<span class="quote">conto in banca!</span>»</span>.</p><p>Quando si ha a che fare con la rivalutazione di un bene:</p><div class="itemizedlist"><ul class="itemizedlist" type="disc"><li class="listitem"><p>porre molta attenzione nella stima del valore senza lasciarsi trascinare dai propri sogni.</p></li><li class="listitem"><p>Mai fare programmi con il denaro che non si ha in banca o in contanti. Fino a quando il proprio bene non è stato venduto e non si ha il denaro, qualsiasi numero sulla carta (o sul proprio computer) è semplicemente un numero. Se si riesce a convincere realmente un banchiere a prestare del denaro, utilizzando il bene come riscatto, si ha solo una riprova del valore dato che gli operatori sono sospettosi verso la sovrastima del valore. ATTENZIONE: fin troppe società che appaiono <span class="quote">«<span class="quote">proficue</span>»</span> sulla carta, vanno in fallimento dato che terminano le proprie riserve di liquidi, precisamente perché i <span class="quote">«<span class="quote">beni rivalutabili</span>»</span> non erano la stessa cosa del denaro liquido.</p></li></ul></div></div></div><div xmlns="http://www.w3.org/TR/xhtml1/transitional" class="navfooter"><hr></hr><table width="100%" summary="Navigation footer"><tr><td width="40%" align="left"><a accesskey="p" href="capgain_accounts1.html">&lt;&lt;&lt; Indietro</a> </td><td width="20%" align="center"><a accesskey="h" href="index.html">Partenza</a></td><td width="40%" align="right"> <a accesskey="n" href="capgain_tax1.html">Avanti &gt;&gt;&gt;</a></td></tr><tr><td width="40%" align="left">9.3. Impostare i conti </td><td width="20%" align="center"><a accesskey="u" href="chapter_capgain.html">Risali</a></td><td width="40%" align="right"> 9.5. Tassazione</td></tr></table></div></body></html>
